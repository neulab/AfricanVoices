( suba_0001 "Enkawi eya emirimo egia owuami yawanga ni engeere soifu ki iwute" )
( suba_0002 "Ekisangaalo ekingi kino kiaizuzia omwoyo ogwa Maginga kie enswa eizuule na amanzi" )
( suba_0003 "Omwami yoona yamulaga ing'ana rino kangi" )
( suba_0004 "Reka omwezi gusigale omudeerwa kugere Otonda atanike emirimo" )
( suba_0005 "Olumbe lwazra soifu olwa awantu waaluguula kandi wakialuguula na katio" )
( suba_0006 "Omuwasu dula, enzoka yarumuka- urumuka emulowola agati eya awantu mala emutema kasatu" )
( suba_0007 "Omurima yatanyika ateeka kio omuno ogwa amakwati" )
( suba_0008 "Soifu yafwirra ao" )
( suba_0009 "Awantu waganyana na amiire okuawurwa mbwe wafume wagie ewulaguuzi" )
( suba_0010 "Awaafuma waatuukra mbwe omwami Wankolo nio owakonera soifu enzoka eyamwita" )
( suba_0011 "Gano yakola kugere arekre owundi musasa emirimo egia owuami" )
( suba_0012 "Awagaaka waikunza, wata omwami ansi wamuwuuzia, kandi yaganya mbwe ekikeeno nikio ekiamuniina" )
( suba_0013 "Awagaaka wamusoozia-usoozia wamureka aeniki enyonyi eya oinyu ekuria yakureka oluwaala" )
( suba_0014 "Inze nyawula ekia nkakone, okusu kwampamba kandi amaziga ganderengako" )
( suba_0015 "Nyakenga mumwoyo gwange mbwe ago ndirigaakomorra enyende mumagombe" )
( suba_0016 "Omwoyo gwange gwaizula no okusu kiema owusungu wuizula muntama eya enzoka" )
( suba_0017 "Amingirizio gaateeka, ekialo kinteeka" )
( suba_0018 "Awiina wange kutio, nyafwana omusiru" )
( suba_0019 "Ensimuko eya Awakune Awakune na Awasuba awamenyere mukialo ekietwa mbwe Ewukisingiri mukitemo ekia Suba; wario awandi woona awamenyere Ewusuuna" )
( suba_0020 "Kale Awakune waawanga ni wamenyere Tanganyiika mukitemo ekietwa mbwe Rieny Kowuoyo" )
( suba_0021 "Guukwa waawu yaetwanga mbwe Murianyi" )
( suba_0022 "Murianyi yawanga omutegi owa entiang'i" )
( suba_0023 "Owuire wulala omulamu waae yamulaga mbwe agie amureetreko ekisowu ekilamu awoneko kiema kifwanana" )
( suba_0025 "Ekisowu kino olwa kiaimva ampi ni omulamu Murianyi, kiaguluka kandi kimukuba oluwasi ma afwa aeniki yawanganga ni isaai" )
( suba_0026 "Kino kiawiirizia omwoyo ogwa Murianyi kugera ang'aanya aema Rieny Kowuoyo" )
( suba_0027 "Murianyi yafuma agia kumwalo atuukra isamba-samba" )
( suba_0028 "Yaringramo kandi riweya-weya nawuno riiza rimugowia kumwalo ogwa Ekiseegi kuwusurwa" )
( suba_0029 "Murianyi yamenya Ekiseegi aa yaiwurra awaana waae wane: Saaka, Kiraario, Mungusa ni Kithooke" )
( suba_0030 "Saaka nio owa iwula Awasiambi, kandi Kiraario iye yaiwula Awireegi awamenyere Ewuigase nyingeeno" )
( suba_0031 "Ni owungi owua Awakune awamenyere Eukisingiri enyinga zino no oluganda olwa Mungusa owaiwula awaana wane awaetwa mbwe Kisewe, Kirere, Mgee ni Kiwundaru" )
( suba_0032 "Kithooke iye yaitwa no owuta ni wamwawu waae na aswika enyumba na akiari okukwa" )
( suba_0033 "Kutio okwagala ilowa, kwagera amaye gawa mangi agati yaawu ne enganda zindi eziawanga Eukisingiri" )
( suba_0034 "Kino kiaikola aeniki awantu waagalanga owumenyo, owuairo owue emiandu ni ilowa eria okurima" )
( suba_0035 "Enganda ezialwania awizukulu awa murianyi nizio zino: Awamwegenya, Awategi, Awaloma, Awasaaki, Awalang'o na Awakigunga" )
( suba_0036 "Awantu wano walwanangane ewinN kiema amafumo, ewikumbe, engawo, owuta, emiwano, ewichina no amarungu" )
( suba_0037 "Mu iye rino Awamwegenya wakirwa kandi wagwira wasigala watoono" )
( suba_0038 "Awategi iwo wang'aanya wagia muwialo ewigawukaane-gawukaane kiomo Ewigase ni Tanganyiika" )
( suba_0039 "Awaloma woona iwo wang'aanya wagia Ewudemi Muwarungu wasigala watoono" )
( suba_0040 "Ekiriango ekietwa mbwe Awasaaki woona wang'aanya wagia wamenya Ewusao" )
( suba_0041 "Ewiriango ewisigaale kiomo Awalang'o na Awakigunga woona wagwira wagia muwitemo windi" )
( suba_0042 "Awakune wawanganga na awantu awakalangufu kandi awasiani awalwanira ekialo kiomo Odongo, Odola, Mwina Mkai, Mung'aanyi, Murimba, Igembe ni Magio" )
( suba_0043 "Kutio okuwa na awantu awasiani kandi awakalangufu kwagera Awakune wasigala ku ilowa aa wakiamenyeremo nauno enyinga zino" )
( suba_0044 "Awasuba waema Euganda ni waaza aa wamenyere nyingeeno" )
( suba_0045 "Olumbe olwa omwami Junju nilwo olwagera Awakunta ni warumuka okwema Euganda ni waaza aa wari nyingeeno" )
( suba_0046 "Ivuang'ano waazra muwuato owua awakwe waawu Awawaare" )
( suba_0047 "Wano waawanga Witewe ni awamunyumba yaae ni Kiboye wamwau waae owaita omwami Junju" )
( suba_0048 "Olwa waatuuka kwi Ivwang'ano wagowera kumwalo ogwa Ekiteenyi" )
( suba_0049 "Nikwemao watembula omugizi gwawu Emauta ni Kiboye iye yaemao agia okumenya Ewuigasi" )
( suba_0050 "Olwa yatuuka Ewuigasi, yagowera Ekisegi" )
( suba_0051 "Nikwemao yawona eriosi ni rivunda mukigiri ekia Awiregi aa yatuukra omugaaka owa omukazi waae yafwa" )
( suba_0052 "Kiboye yaa-amba owuiko no omuntu oyo nawuno wawurizania ni Kiboye mbwe Kiboye atoole omwala waae awe omukazi waae" )
( suba_0054 "Witewe yoona olwa yawurra amang'ana aga wamwawu ago, yaganya" )
( suba_0055 "Kuwiriango ewia ema Euganda awalonda Awakunta ni Awakinga" )
( suba_0063 "Waaingira mumaato gaawu wavuga nauno waatuuka Kusigulu, nikwo waezera" )
( suba_0065 "Olwa waema ao katio waaza watuuka Eluzinga aa waatembula emigizi giawu na awandi woona waaza wamenya Ivwang'ano" )
( suba_0066 "Olwa wano waaza, waatuukra ewiriango windi wiona ni wimiire okumenya Ivwang'ano" )
( suba_0067 "Wino wiawanga ewiriango ewifwana, Awisokolwa, Awasaamo, Awagimbe, Awakiimba na Awiramba" )
( suba_0068 "Awisokolwa woona waema Euganda kandi waaza kia awavuwi" )
( suba_0069 "Awasaamo iwo waema Esaamia kandi woona waawanga awavuwi awaagenda-genda mumialo ni wavuwa" )
( suba_0070 "Emvwa ziawanga okuria okukaate okwa Awasuba" )
( suba_0071 "Awagimbe woona waema Euganda kandi waaza watuukra owumenyo wuawu Kwigulwe ne enganda zindi nizikiari okuuza Ivwang'ano" )
( suba_0072 "Awakimba na Awiramba woona guukwa waawu Luwaare yaema Euganda" )
( suba_0073 "Luwaare yaema Euganda na awiina waae ni waaza okureeta owukeke okufwania emere no omuunyu ogwa ekisari Eukisingri" )
( suba_0074 "Olwa waatuuka kunyanza, enda yatanika okuluma-luma Luwaare nauno waaza ma awiina waae wamugowia Emasisi wamukumra omuno okuuza okumuwitira ni wairana" )
( suba_0075 "Ano nio Ng'una Omwisokolwa yamutuukra amutoola awa omuzia waae amukwerezia" )
( suba_0076 "Okwemra ao, Awisokolwa na awada awa Awiramba na Awakiimba awatakwezana" )
( suba_0077 "Awakune iwo waaema Tanganyiika asi aaetwa mbwe Rienyi Kowuoyo" )
( suba_0078 "Guukwa waawu Murianyi ni Kigunga wamwawu waae waawanga awavuwi awamenyere ampi ne enyanza" )
( suba_0079 "Owuire wulala Isamba-samba riagombaka nawo, waizukira ni wari kuwuziwa kungulu" )
( suba_0080 "Omuyaaga gwawareeta mpola- mpola nauno guuza guwagowia Ekiseegi" )
( suba_0081 "Awantu wano waatanika okugenda-genda ni wagaala asi aa waesanga okumenya geeza" )
( suba_0082 "Waaza watuuka Mungeri, kugia Iragwe, nauno waatuuka Eukisingiri" )
( suba_0083 "Murianyi na awantu waae iye wasigala Eukisingiri" )
( suba_0084 "Ni wamwawu waae Kigunga iye yagia emberi atuuka Gembe" )
( suba_0085 "Kino nikio ekietwa mbwe Eukigunga" )
( suba_0086 "Ewiriango windi ewia Awasuba ewisigaale, wiagia wimenya muwialo windi ne ewizinga ewigawukaane-gawukaane kiomo Engooze, Kiwua, Kwiremba, Kwiringiti, Kwitakawiri ni Kibuogi na awandi woona watanyika wagia muwialo windi ewifwana Awendo, Emuhulu, Ewuigase, Suuna, Mululambwe ne ewialo windi ewisigaale" )
( suba_0087 "Ekiagera ni watanyika otio no olumbe olwa endoolo olwa waitanga ino" )
( suba_0088 "Kutio Awasuba wari awantu awangi ino kandi wa-ambre ekialo ekikaate" )
( suba_0089 "Awasuba na awantu awagezi kandi awasiani awamanyikaane ino" )
( suba_0090 "Omugaaka na Awazia Waae Kale ino yawangao omugaaka owaetwanga mbwe Wayonga" )
( suba_0091 "Omugaaka ono yawanga na awazia waae wawiri" )
( suba_0092 "Omulala yaetwanga Wakaanya no owundi yaetwanga Okaaka" )
( suba_0093 "Owuire wulala Wayonga yaeta awazia waae wawiri wano mukidiori kiae kandi atanika okuwalaga mbwe, “Waana wange inze nyingeeno mbona mbwe miire okuluya kandi amiire gange aga okufwa gari ampi" )
( suba_0094 "Mbona na amalwire ni gankuba amakaate-kaate kandi nagagia ninze geeza" )
( suba_0095 "Kutio nyagala mbwe mugie mukigiri mundetre enkwi ezia okuota mukidiori" )
( suba_0096 "Iwue Wakaanya nyagala mbwe ondetre olukanya olwa enkwi" )
( suba_0097 "Niwue Okaaka gia ondetre olukwi lulala lweng'ene" )
( suba_0098 "” Wakaanya no Okaaka waafuma kiema wawanga ni walagrwe ni swawu okugia okumutenyra enkwi" )
( suba_0099 "Olwa waareeta enkwi, wazita ansi" )
( suba_0100 "Nikwemao, Wayonga yalaga awazia waae mbwe waginge enkwi ziawu ezio mumakono" )
( suba_0101 "Olwa waamala okuginga, yalaga omuzia waae Okaaka mbwe asooke avune olukwi lwae" )
( suba_0102 "Okaaka yavuna olukwi lwae olwo wuangu- wuangu kiema yawanga na alagrwe aluta mumasiga" )
( suba_0103 "Naemao yalaga Wakaanya omuzia waae omukulu yoona mbwe avune enkwi ziae kiema yazireeta olukanya olwo" )
( suba_0104 "Kutio Wakaanya yagezania okuvuna olukanya olwa enkwi kiomo yawanga na alagrwe ni ziamutamra" )
( suba_0105 "Nikwemao yalaga omuzia waae Okaaka yoona mbwe azivune kandi azite mumuno ni ziamutamra" )
( suba_0106 "Nikwemao omugaaka Wayonga yalaga awazia waae mbwe wiikale ansi mukidiori" )
( suba_0107 "Olwa waamala okwikala ansi, yatanika okuwagerera ni awalaga otino, “Waana wange, mbona mbwe amiire gange aga okugia okugona gari ampi" )
( suba_0108 "Ni muuza okusigala kumugizi guno, nyagala mbwe mugonzanie kandi muzogaane muwe ekintu kilala" )
( suba_0110 "Enkwi ezia mberenga ni mbatumre, ziwagerera otino, “Olukwi lulala lulagana okugenda-genda omuntu mulala kandi okuria mulala, no okukola engira ziao zioona omuntu mulala" )
( suba_0111 "Ni olukanya olwa enkwi lutugerera mbwe mugonzanie kandi muwe alala aa awulao oesa okuwaingramo yawanyaga ekintu kiinyu ekia murinakio" )
( suba_0112 "Kutio kuno kutugerera mbwe owulala kumugizi wulootu okukira okugawukana" )
( suba_0113 "Andi oesa okuingirizia mbwe Awasuba waawulanga ne emiwaayo giawu egia waawayanga" )
( suba_0114 "Ni tugamba-gamba kumiwaayo gino, tugamba-gamba kumiwaayo egia Awasuba waawaayanga na Awazungu wakiari okuuza kukialo kiifu kino" )
( suba_0115 "Kuwuene emiwaayo egifwana egia omupiira egia awantu wawaaya enyinga zino giawulangao" )
( suba_0116 "Ni Awasuba waawanganga ne emiwaayo giawu emilungi kandi egia waawaayanga ni wagonziizie kiomo enkuyo, eminyika, okuvuga amaato, enyembo ezia eboodi ne ezindi ziona ezisigaale" )
( suba_0117 "Enkuyo: Ni tugamba-gamba kumiwaayo egia enkuyo, mpaka twiwuuzie mbwe enkuyo niki? Ni giawaywanga otie? Enkuyo ne emiwaayo egiawaywanga ne ekirindi ekiwanzrwe kio omupiira" )
( suba_0118 "Omuwaayo guno gwawaaywanga na awazia awakiari okukwa" )
( suba_0119 "Emiwaayo gino ni giawaaywanga, oluwega kio oluwega lwawanganga na awantu munaane" )
( suba_0120 "Ku awantu wano woona omuntu kio omuntu yawanganga ne ekiti kiae ekia aendia nakio enkuyo" )
( suba_0121 "Ekiti kino kiawanzwanga no omunwa gwigodre kie ensimbo egendwa -gendwa nayo kandi kiwa ekiwuu" )
( suba_0122 "Emiwaayo gino nigiawanga ni gikiari okutanika, walowolanga omuntu owa kio omugai" )
( suba_0123 "Omuntu ono yaewuanga ekituutu ekia awuuta na aagala mbwe emiwaayo gitanike, okwemerezia emiwaayo, no oluwega lundi lunywesiziwue namba ne emiwaayo giwaairwe uwiiwi" )
( suba_0124 "Emiwaayo egia enkuyo giawaaywanga enyinga ezia igulo awantu ni wamiire okukola emirimo giawu namba iwasu ni rimiire okuola" )
( suba_0125 "Oluwega olukirre luwa ne ekisangaalo ekinene ino kandi wairana mukitemo kiawu na awaala waawu waemba enyembo ezia owukire na awantu waawu woona wagomera owukire wuawu" )
( suba_0126 "Enkuyo nigie emiwaayo egia Awazungu waeta mbwe “Hockey\"" )
( suba_0127 "Okwanguya Ng'a Nikwo Okusooka" )
( suba_0128 "Eminyika giawanga emiwaayo emilungi ino okukira emiwaayo giona egiawaaywanga" )
( suba_0129 "Emiwaayo gino giawaaywanga na amakula agakiari amatono okutanikra emiaka ikumi ni munaane okugia emberi" )
( suba_0130 "Emiwaayo gino giawaaywanga igulo awantu ni wamiire okukola emirimo giawu giona" )
( suba_0131 "Eminyika giawanga emilungi ino aeniki giawanga ni gilagana mbwe omunN rewe mugata namba mukalu, kandi emiwaayo egio giawanga ni gireeta owulala kuwantu awamenyere ampi muwitemo" )
( suba_0132 "Turi na awantu awawanga ni wamanyikaane muminyika kiomo Anyanga Simba, Amisi Otura, Oburu Nyaranga, Agoro Ochumba na awakalu awandi awasigaale" )
( suba_0133 "Omuntu owawanga na akirre muminyika yagingwanga kumawega kandi yakubrwanga eng'oma, ewituutu, enziga na awakazi woona ni wakuba ewigala-gala na amawega" )
( suba_0134 "Emiwaayo egia eminyika giawanga ni gukolwa mukiwati nakuwa kulusenye olunyoowu" )
( suba_0135 "Aweminyika wano wairwanga muwialo windi okulwania awakalu wandi awari eyo" )
( suba_0136 "Awalwananga eminyika, watuukranga awaala awawasena mungira enyoowu nikulondokana no owukalu wuawu" )
( suba_0137 "Enyembo: Kuwuene enyembo zituukrana kunganda ziona eziri kukialo kuno" )
( suba_0138 "Ni zirio enyembo ezia awaana wato ne enyembo ezia awantu wakulu" )
( suba_0139 "Zirio enyembo eziembwa na awaala, eziembwa na awakazi, awazia na awagaaka" )
( suba_0140 "Ezindi ziona ziembwa na awantu woona alala" )
( suba_0141 "Ni zirio enyembo ezireetra awantu wakulu ekisaangalo ne ezindi ezia emiwaayo ne ezindi ziona ziembrwa awaana kugere wagone wuangu-wuangu" )
( suba_0142 "Owungi owua enyembo ziaembwanga enyinga ezia enserezi" )
( suba_0143 "Omuntu ni yawanga na akone ekintu ekilootu mukitemo kiawu yaesanga okutondowolwa okuwitra munyembo" )
( suba_0144 "Ziawangangao enyembo eziageranga ekiwuuzo ekia awazia na awaala kiawa ekilootu" )
( suba_0145 "Kuno kwanigirizia awiwuuzi na awantu awatiwua okuweera ale ne enyembo ezifwana otio ziembwa" )
( suba_0146 "Munyinga ezia emirimo, Awasuba waembanga enyembo ezireeta amaani no okugera emioyo egia awakoozi awe emirimo gitaluya" )
( suba_0147 "Awasuba na awantu awamanyikaane kandi awagonziizie okwemba enyembo ezigera emioyo giawu giawa alala" )
( suba_0148 "Okudiewana okwa amaato Okudiewana okwa amaato ne emiwaayo egigera na awantu wawa no owusangaavu ino mumioyo giawu munyinga ezia wawona amaato gaawu ni gakira amaato gandi" )
( suba_0149 "Munyinga ezia awantu waagala okugia okudiewana, wawana owuato owukonzrwe geeza kandi owuesa okwivuga" )
( suba_0150 "Ni wamiire okutuukra amaato agafwana gatio katio walowola awamgi" )
( suba_0151 "Okumanya mbwe omuntu aesa okuvuga geeza, osooka wagezania awantu mungira eya okuvuga na amaato aga muwitemo wiawu" )
( suba_0152 "Awagaaka awamiire okuvuga, niwo walowola awantu awamanyire okuvuga kandi waewua enamba omuntu kio omuntu" )
( suba_0153 "Awasuba waawanganga ne engira enyingi ezia okudiewana" )
( suba_0154 "Endala ku engira ezio ni owuato owuyia ni wugwisiziwue kumanzi awazia wawuvuga kandi wagia waembera awandi mukitemo kiawu, katio awantu awa mukitemo ekio woona wafumia owuato wuawu waatanika okudiewana" )
( suba_0155 "Eyo okuwiri, kalala kumwaka, awagaaka awamenyere muwitemo ni waagala okumanya owuato owusomoka okukira amaato gandi" )
( suba_0156 "Kutio waalowolanga owuire waalaga awantu woona wareeta amaato gaawu kugere wamanye owuato owuesa okukira amaato gandi goona" )
( suba_0157 "Awazungu ni wamiire okuuza, woona wawa no okwagala mbwe ewiriango wiona ewimenyere ampi ne enyanza, wawe ne emiwaayo egia okudiewana" )
( suba_0158 "Kutio waalowolanga omwezi kalala kumwaka aa awantu waagana kandi wawa no okudiewana" )
( suba_0159 "Kuno kwatoolanga emidiira iwiri namba okukira ao" )
( suba_0160 "Awavugi awakirre, waewuanga ewintu wingi namba ewindi ewia wairra aweene amaato" )
( suba_0161 "Ni wairane engo, aweene amaato wawaingizianga alala na awantu awamenyere mukitemo ekio mungira eya okuwaitra eng'ombe, okuwagoira amalwa namba okuwaitra embuzi" )
( suba_0162 "Awalamu waawu woona wawatondowola ni wawasiwra ewitiiti ewia watone munziizi ziawu" )
( suba_0163 "Okudiewana ne emiwaayo egia Awasuba wamiire okuwa ni wakola okwemera ensimuko yaawu kandi wakia gigonziizie nauno reero" )
( suba_0164 "Kale ino awaala wakwewuanga ni kulondokana ni kiema wamanyire emirimo egia okurima kandi kino kiageranga awiwuuzi waawu waewua eng'ombe nyingi" )
( suba_0165 "Okurima ne emirimo eminene egia Awasuba wagonziizie okukola kugere watuukre okuria okwa waria" )
( suba_0166 "Awasuba watanika okugerera awaana waawu, awakizia namba awekiala okumanya irima ni wakiari awauka" )
( suba_0167 "Awantu ni wakiari okutanika okurima wirio ewilagano ewilaga awantu mbwe irima katio risugaane ritanike" )
( suba_0168 "Ewilagano ewigera awantu waamanya mbwe irima katio rimiire okutuuka ni enyonyi ezietwa mbwe amagungu-gungu ni gawita, ewisasi alala ni ifu eriamba ekialo" )
( suba_0169 "Wirio ewigiri ewia enyanga ne ewuinwe ne efumrako, awagaaka katio wamanyire mbwe irima rimiire okutuuka" )
( suba_0170 "Irima rifumiziwua kumwezi ogwa kienda mpaka omwezi ogwa ikumi ne endala" )
( suba_0171 "Wirio ewintu ewia awantu wakola nawio kugere warime emisiri giawu geeza ewifwana ebeeti, embago, emiolo, embasa ne ne embago ezia ewisiiria" )
( suba_0172 "Awantu ni wamiire okurima kandi emvula emiire okukuba esugre, katio wafumia emwo ziawu okukomera" )
( suba_0173 "Emere emala amiire asatu namba ane nikwo yafuma mwilowa" )
( suba_0174 "Emwo ne emiire okufuma, emala omwezi mulala yaasuga ikoola" )
( suba_0175 "Ikoola riesa okumala omwezi mulala namba emiezi iwiri ni kulondokana ne emisiri egia omuntu ari nagio" )
( suba_0176 "Emere ne emiire okulawa, emala omwezi mulala katio yaasuga okugeswa" )
( suba_0177 "Awasuba wamiire okuwa ni wakomera emwo ezifwana ewiduuma, amaemba, owulwe, epindi, enjugu amabwoni, amariiwua, amatooke ne ezindi ezisigaale" )
( suba_0178 "Owungi owua emisiri egia Awasuba gituukrana muwigiri, kumwalo alala ni mumigizi giawu" )
( suba_0179 "Tuwula no okugawukaana okunene ku emere ezikomerwa kumwalo, mukigiri ni mumigizi aeniki kulondokana ni owulootu namba owuiwiiwi owua ilowa" )
( suba_0180 "Eminyaako-nyaako egia awantu awarimre mukigiri watuukra ni owuirinzi owue enkembo" )
( suba_0181 "Ni kumwalo kwona awantu wari ne eminyako-nyaako egia okurinda emvuwu" )
( suba_0182 "Mumigizi giona awantu wari ne eminyaako-nyaako egio okurinda emiandu egifwana eng'ombe, embuzi, amagondi, alala ne engoko" )
( suba_0183 "Kale ino, okuria kwawanganga kungi aeniki awantu waarimanga emisiri eminene kandi emvula yakubanga nyingi" )
( suba_0184 "Kale, emirimo eminene egia awaala na awazia giawanga irima" )
( suba_0185 "Ni amaginga gano, okuria kuri kutono aeniki owungi owua awazia na awaala wagia musikuuli okusoma kandi awandi ni wamiire okumala isoma riawu wagia enze okwagala emirimo" )
( suba_0186 "Kutio kuno kumiire okugera enzala eri nyingi mukialo kiifu kino, kandi emiwiri egia awantu gioneke kandi waawa awalwire aeniki nawaria okuria okuomboka emiwiri giawu geeza" )
( suba_0187 "Ivuwa ne ekintu kilala kumirimo egia Awasuba wagonziizie okukola ino" )
( suba_0188 "Awaana awekizia wagitanika ni wakiari watono kandi wagikola muwulamu wuawu wuona" )
( suba_0189 "Kale awiifu wawanganga ne engira enyingi ezia okwamba emvwa eziwulao enyinga zino" )
( suba_0190 "Awantu wavuwanga ne emigono, amasaku, enzero, enkwira, amalowo, amaunga, ewikokoolo, owuduwa, alala na amasawi" )
( suba_0191 "Emigono giategwanga munzuzi" )
( suba_0192 "Kino giagereranga emvwa ziambwa mungira enyoowu ino kandi emvwa nazikaesanga okufuma mumigono ni zimiire okuingramo" )
( suba_0193 "Amasaku gakolwanga nago mungira eya okufumuta emvwa" )
( suba_0194 "Enzero ni ziategwanga munyanza kandi ziareekwa okugonamo nikwo enkio omwene ezio agia okuwana ne emvwa ziingiremo, kandi zikubwa emitwe nikwo ziambwa na amakono" )
( suba_0195 "Enkwira ziategwanga ampi ni kusanyaata aa emvwa ni ziema ewuziwa okuuza okunywa amanzi aga kukialo, zingiramo" )
( suba_0196 "Ni amalowo gategwanga mungira eyo okufumutako ewiambo katio emvwa ne eeza okuria yagaza" )
( suba_0197 "Amaunga ga-ambanga emvwa kiema emigono" )
( suba_0198 "Ewikokoolo wiategwanga munyanza eri ampi kandi wiakululwanga okureeta emvwa kunsanyaata" )
( suba_0199 "Owuduwa wuafukwanganga mumanzi kandi emvwa ni zinywere amanzi ago zidangaala kandi ziambwa mungira enyoowu" )
( suba_0200 "Amasaku, amasawi na amakore gafumtrwanga emvwa" )
( suba_0201 "Kale awantu wavuwanga emvwa ezifwana kiema ensewu, emina, ewidonge, emfulu, ewikooko, enkwane, eningu, ensooga, engege, amasoote erawa ne ezindi ziona ezisigaale" )
( suba_0202 "Mumiire gano owungi owua awantu wa-amba emvwa mungira eya okutega engoye ziawu kuwuzilwa" )
( suba_0203 "Engoye zitegwa ziarekwa ziagona mumanzi nikwo enkio walamuka kunkio kumagambazi okugia okuzitegula" )
( suba_0204 "Emigono, ewikokoolo wiirwa munyanza na amaato nikwo awantu wakulula okureeta kunsanyaata" )
( suba_0205 "Omuneke guvuwua ne eneeti ne etaaya munyinga ezia owuire" )
( suba_0206 "Awandi woona wa-amba emvwa ezia engege ni tupa-tupa erigizwa munyanza ampi ne ensanyaata na amasiira gakuba" )
( suba_0207 "Owungi owua emvwa ezivuwuanga kale ziwulao nyingeeno" )
( suba_0208 "Amiire gano turi ne emvwa ezifwana embuuta, omuneke, ne engege" )
( suba_0209 "Ivuwa ne emirimo egimiire okukomia Awasuba ino aeniki amasendi agatuukrwa mu ivuwa gamiire okugera awantu wiifu wasomizie awaana waawu geeza kandi waomboke amayumba amalungi" )
( suba_0210 "Kuwuene ivuwa rimiire okugera Awasuba watuukra owunyazi omungi ino" )
( suba_0211 "Kale ino ekisusu ne enkudu ziawanga awiiko ekiwee ne engege" )
( suba_0212 "Wawanga ni wagenda-gendera alala kandi ni wakola ewintu wiawu alala" )
( suba_0213 "Owuire wulala waganyana mbwe wagala okumanya agati yaawu omuntu oesa okugenda-genda wuangu okukira owundi" )
( suba_0214 "Kutio waaganyana ku owuire owua watanika olugendo lwawu Ewiugase mpaka Eukigunga" )
( suba_0215 "Olwa owuire wuatuuka, watanika olugendo lwawu kiemo wawanga ni waganyane" )
( suba_0216 "Ekisusu yatanika olugendo na aazakana na aingirizia mbwe nio omiire okukira" )
( suba_0217 "Olwa yatuuka Mungeri, yakenga mumwoyo gwae mbwe agia okuwona omwiko waae enkembo owawanga na ari na awageni" )
( suba_0218 "Olwa yatuuka aa enkembo, yatuukra enkembo na ari na awageni wangi ino kandi wanywanga amalwa" )
( suba_0219 "Olwa enkembo yamuwona, yamuingizia ne ekisangaalo kandi amulaga mbwe aikale ansi anywe amalwa na awageni waae" )
( suba_0220 "Ekisusu olwa yawurra otio yaworra mumwoyo gwae mbwe ekiandiire nikio kiange kandi yalawra mbwe wawanga ni wadiewana ne enkudu" )
( suba_0221 "Yatanika okukomona awageni amang'ana na akodekena amalwa kandi na aemba atino, “Ekia ntere munda nikio fwa nakio.”" )
( suba_0222 "Nikwemao enkudu yalondako mpola mpola ne emba tino, “Mpola, mpola eisia owusara.”" )
( suba_0223 "Enkudu yagia emberi ne enyegera ku omukoori" )
( suba_0224 "Olwa yatuuka Mungeri yawurra mbwe omwiko waae agiire okuwona enkembo" )
( suba_0225 "Yatanika kandi okuemba na awoola otino, “Mpola, mpola eisia owusera” na anyowena muwisaka" )
( suba_0226 "Ekisusu yawanga ne ensa" )
( suba_0227 "Olwa yawarra enyinga, yatuukra mbwe ne ensaa kienda ezia omuwasu" )
( suba_0228 "Enyinga ezio, enkudu yawanga ne eri ampi okutuuka Egingo" )
( suba_0229 "Olwa ekisusu yafuma okukezia awakazi awawanga ni wakuba edoodo nie yawurra mbwe omwiko waae enkudu awuinwe na anyola muwisaka na awita" )
( suba_0230 "Yairana muntereko atoola olukuri lwae aa omuntu owundi atanika ekibusi na alonda enkudu" )
( suba_0231 "Ne ekisusu atuuka Iragwe yatuukra amayoyo na awiiko waae wandi ni wakuba omupiira" )
( suba_0232 "Yatanika okutondowola awiiko waae na awoola atino, “Gunywere! Gunywere! Geeza! Reero mpaka mbakorre ekintu.\"" )
( suba_0233 "Awazia mukalanguke.\"" )
( suba_0234 "Enkudu yagia emberi no okugenda-genda okuwita Egingo mpaka etuuka Eukigunga" )
( suba_0235 "Olwa yatuuka aikala enyinga nyingi na akiari okuwona ekisusu" )
( suba_0236 "Ekisusu yawanga na lawire mbwe wadiewananga ne enkudu" )
( suba_0237 "Olwa omupiira gwawua kandi na akezania na awiiko waae nikwo yaingirizia olugendo lwae agati yaawu ne enkudu" )
( suba_0238 "Yafuma ne ekibusi agia atuukra enkudu ne emiire okuingira kandi ekodokera amaweere" )
( suba_0239 "Ekisusu na awantu awawanga ao wawanga no okuluguula ino aeniki wawanga ni wamanyire mbwe enkudu ngesa okumuwita kulugendo" )
( suba_0240 "Kino kitugerera kiema awakulu wawoola mbwe, “Okuyanguya nga nikwo okusooka, mpola mpola eisia owusera.\"" )
( suba_0241 "Omulaguzi no-omuntu otiirwe ino muwitemo wiifu" )
( suba_0242 "Awalaguzi ngawari awangi" )
( suba_0243 "Omulaguzi awoonwa ne emidambo girio namba ekialo nikigazre na amawiiwi" )
( suba_0244 "Omulaguzi awoona awintu ewia awantu wandi ngawaesa okuwona" )
( suba_0245 "Omulaguzi akoola emirimo giae nikulondokana ne ewikeeno ewietwa mbwe emisambwa egia ekialo" )
( suba_0246 "Omulaguzi akoola emirimo giae ne esimbi, enyengo, ne ekisisitro" )
( suba_0247 "Awalaguzi waesa okuwa awasaaza namba awakazi" )
( suba_0248 "Owulaguzi wuema ku-sumuuko nakuwa ugulwa amasendi" )
( suba_0249 "Owulaguzi owuesumuuko ulootu ino okukira owugurwe amasendi" )
( suba_0250 "Kukialo kino awantu watiire omulaguzi aeniki aeeza okwiita omuntu muwulaguzi wuae" )
( suba_0251 "Omulaguzi enyinga zindi asiiga awantu muwitemo wiawu" )
( suba_0252 "Wario awalaguzi wandi awatega awantu no-ousalu namba ewintu kiemo ewitangu, embwa, enzoka, ne ewintu windi wiona efwana witio" )
( suba_0253 "Awalaguzi wandi watega awantu no olukuwa olwa kwigulu" )
( suba_0254 "Ni awandi wanyiwa ekialo, awandi wamiirika ekialo namba na amakawiira gaaza okuwaao" )
( suba_0255 "Awalaguzi wandi woona walungi aeniki wari awareezi kandi emiti giawu gitunzia awantu mumalwire gaawu" )
( suba_0256 "Awalaguzi woona wario awaweyi kandi awasiiga awiwulane awamenyiire mukitemo" )
( suba_0257 "Awantu wano woona wakirana kuwurezi nikulondokana ne emisambwa egia wareera nagio" )
( suba_0258 "Awasuba wawanga na awalaguzi awamanyike ki Ewukisingiri Ivwang'ano Ewigase Awalaguzi woona warindanga ekialo ne emiyaga gifumiire egireeta olumbe namba enzala" )
( suba_0259 "Awakula Wareetre Owuami Ivwang'ano" )
( suba_0260 "Kutio Omuzungu yaeta awalangira awa omwami awawuuzia, ni wawona Ling'ung'u ni awalowra okusolozia omusolo?" )
( suba_0261 "Ekisusu Kisiganie Emvuwu ne Enzovu" )
( suba_0262 "Owuiko Wulootu Okukira Owuzigu" )
( suba_0263 "Nguna nio owaiwula Awisokolwa" )
( suba_0264 "Nio owasooka kwi ivuang'ano na aema" )
( suba_0265 "Enganda agia amenya mu ekigiri ekia reero kietwa mbwe Isokolo" )
( suba_0266 "Ng'una ono yawanga omufugi owe emiandu egia eng'ombe ne embuzi" )
( suba_0267 "Nyanga ndala yatuma awaana waae mbwe wagie wanywesie emiandu kumwalo aeniki enzuzi ziawanga ni zikamiire" )
( suba_0268 "Olwa awaana waikanga waawona eriosi ni rivunda ansi rewe mwisaka ampi no omwalo" )
( suba_0269 "Wairana engo wuangu-wuangu okugia okweta swawu kugere agie awone ekikola mwisaka omwo" )
( suba_0270 "Omugaaka Ng'una owawanga nalukrwe mbwe Mugamba Geeza yatoola amafumo gaae atanika olugendo oluwariire kumwalo aa eriosi riamndanga ao" )
( suba_0271 "Yagia na anyola mpoola-mpola kandi nakengera kugere amanye omuntu oyo nari omuzigu" )
( suba_0272 "Olwa yatuuka ampi yazindusia omuntu oyo amasaai no omwoyo omunene" )
( suba_0273 "Ori wakitemo ki! “Luwaare yamuirania na awoola, “Ndi wakitemo ekia Euganda\"" )
( suba_0274 "“Kwite! Ota nyita!” Eema ooze ano!" )
( suba_0275 "Yagia ku Ng'una na adaada, amasaai nigawuere mumuwiri" )
( suba_0276 "Oganyire tugie niwue engo?" )
( suba_0277 "Nganyire aeniki awiifu awatwawerenga nawo waagire okwira oukeke wandeka ano ni nyalala kandi nkiari kuwawona na reero" )
( suba_0278 "Mugamba Geeza yagia ni Luwaare engo" )
( suba_0279 "Waamenya nae nauno yamukweresia" )
( suba_0280 "Muka Luwaare yaetwanga Wiramba" )
( suba_0281 "Yaiwula Rintu omuzia waae omukulu, nikwo aiwula Kimba Muteega Ngoe" )
( suba_0282 "Ng'una yang'anyia Luwaare oetwa mbwe Kiema agenda okumumenyia kumugizi gwae omwene" )
( suba_0283 "Kuno kwawa kutino nikulondokana no olumbe olwa omuzia owa Ng'una owa Kimba yakuba no owuta afwa" )
( suba_0284 "Awazia awa Ng'una walowanga mbwe enyumba eya ng'ina Rintu ni Kimba ngevunirwa yatewuako ekinono" )
( suba_0285 "Okwemerera ao Mugamba Geeza oetwa mbwe Ng'una owa ambula Luwaare oetwe mbwe Kiema wakiari okukwezana na reero" )
( suba_0286 "Kale kale ino, yawangao omwami Eluzinga owaetwanga Oguta owanyasianga awantu awa Ivwang'ano ino" )
( suba_0287 "Awakula wikala ansi owuire wulala okuwona ekia waesanga okukola watoole Oguta kuwuami, namba wamulowere okuwa omwami Ivwang'ano" )
( suba_0288 "Ni agie emberi okuwa omwami owa Eluzinga" )
( suba_0289 "Waagala omuntu ogia okumenya nae awe owemirimo giae nauno amanye aa amaani gaae gari" )
( suba_0290 "Awakula waeta awaana awekizia amakula malala wairwa kusanyaata, kandi ano watanika kusuawuka awaana wano ne wigasiri" )
( suba_0291 "Awaana wandi woona warumuka ni Lung'ung'u nio owasigala kusanyaata eng'ene" )
( suba_0292 "Ano nio Ling'ung'u yalowolwa, okugia okumenya no Oguta" )
( suba_0293 "Ni omugaaka Oguta nakamenya nae, yamurumusia" )
( suba_0294 "Nikwemao Ling'ung'u ya-amba owiiko no omulangira owa Oguta owawanga omuganda waae, kandi yawanga na amanyire okuwoola Ekiswaili" )
( suba_0295 "Ni Ekiswaili kino, nikio ekia Ling'ung'u yagalanga mbwe amanye aeniki ogwo nigwo omunwa ogwa Omuzungu yawanganga na awoola" )
( suba_0296 "Kutio Ling'ung'u nakawa owemirimo owa Oguta Eluzinga, ni Ling'ung'u yakola egia Obari yakola kumagare" )
( suba_0297 "Owuire wulala Omuzungu yaaza Eluzinga, Ling'ung'u yoona yagiao, olwa Oguta yamuwona yareka-ureka Omuzungu agia, nikwemao yaeta Ling'ung'u kandi alaga omulangira mbwe amuswawuke" )
( suba_0298 "Omulangira yakola kiema omwami yamulaga" )
( suba_0299 "Ling'ung'u yairana Ivwang'ano kandi awagaaka awawakula wamweta nauno wamuwuuzia ekigia emberi, ni yawalaga mbwe amiire okumanya okuwoola Ekiswaili" )
( suba_0300 "Ekio kialagananga mbwe aesa okugamba-gamba no Omuzungu omwene" )
( suba_0301 "Ling'ung'u yairana Eluzinga, kandi awantu walowolwa okwira ewintu aa Omuzungu, Ling'ung'u yoona yasawa iwaga mbwe agie" )
( suba_0302 "Ekintu ekio kiambia omwami Oguta okusu ino, kandi ya-amba Ling'ung'u no okumuira munyumba yaae eyo okusuwa awantu kandi alaga awalangira mbwe wamuswawuke no okumwa emirimo emikalu" )
( suba_0303 "Kuno kutulaga mbwe Ling'ung'u yawanga omuntu owekitigi" )
( suba_0304 "Olwo okusatu, katio wamuganyra okugia" )
( suba_0305 "Ni waagalanga engira eyaesanga okumusiwiramo nagiire, kutio wamwa ewintu wizito ino ewiataesanga okuginga nauno atuuke nawio kuisori aa Omuzungu" )
( suba_0306 "Waawanga ni wamanyire mbwe agia okuwizigiza, aeniki wiawanga ewinN ewizito okumukira" )
( suba_0307 "Ni Ling'ung'u yawanga na amanyire mbwe no omwiwa owa Eukisingiri, ekio kiagera awa omusiani mbwe wakooza waae wagia okumutunzia okuginga ewintu ewio" )
( suba_0308 "Nitio yaginga ewintu ewio nauna atuuka Eukisingiri, yatoola omuntu ewukooza waae owa mutunzia okuginga ewintu ewio nauno watuuka Euigasi" )
( suba_0309 "Olwa yatuuka Euigasi yatoola omuntu wundi owamutunzia okuginga ewintu ewio, nauno watuuka ampi ni kuisori aa Omuzungu" )
( suba_0310 "Omwami Oguta izukira nawona Ling'ung'u na atuukre ne ewintu ewia Omuzungu" )
( suba_0311 "Oguta waluguula ino" )
( suba_0312 "Ling'ung'u yagia aikala ampi ni omulangira owa Omuzungu, omwana rewe yawitanga ampi ni omulangira ono" )
( suba_0313 "Omwana ono yawanga na agingire amatooke ni omulangira ono yamusakula, ni kane omuzungu yawonanga omulangira nasakula omwana ono amatooke" )
( suba_0314 "Kutio omwana oyo yatuguka na amaziga ukalu narirra" )
( suba_0315 "Omuzungu yaeta omulangira ono kandi amuwuuzia ekia omwana oyo arirra" )
( suba_0316 "Olwa yatuukra mbwe amunyagre amatooke yamusomosia mumirimo" )
( suba_0317 "Kutio Ling’ung'u yawona mbwe kane Omuzungu na agala ewinN ewie ensakuzi" )
( suba_0318 "Olwa Ling'ung'u yairana Ivwang'ano, yalaga Awakula mbwe Omuzungu no omuntu otagala ensakuzi" )
( suba_0319 "Ewintu wiifu wiona wiri Eluzinga ano, kutio mwakuno ni waazre tutanike nawo iye, emundu ezia wari nazio, nazikola emirimo yawa" )
( suba_0320 "Kutio olwa Oguta yatuma awalangira waae okuuza okusolozia omusolo Ivwang'ano, awazia watanika nawo iye" )
( suba_0321 "Amang'ana gagira Oguta mbwe Awakula walowere awalangira waae okukola emirimo egia okusolozia omusolo" )
( suba_0322 "Omwami Oguta okusu kwamuamba ino" )
( suba_0323 "Yagia ku Omuzungu kuisori mbwe amue awalangira awari ne emundu eesa okwita omunN" )
( suba_0324 "Omuzungu yalowa kandi amulaga mbwe aaza omwene" )
( suba_0325 "Omuzungu yaaza na awalangira waae" )
( suba_0326 "Kutio yaita emmwu alariika awa Ivwang'ano woona namanyire mbwe Ling'ung'u aaza okuwao, ni ngakaaza" )
( suba_0327 "Omuzungu yawuuzia Oguta na awantu awakuba awalangira waae wario ao" )
( suba_0328 "Oguta yagalanga Ling'ung'u kutio yalowa" )
( suba_0329 "Omuzungu yaa Oguta awalangira okugia okwamba Ling'ung'u Ewukula" )
( suba_0330 "Ekiina ekia Awakula ekio owuire kiaikola kandi wawona mbwe wiire Ling'ung'u aweene" )
( suba_0331 "Wavuga owuire owuo ni wagia kuisori" )
( suba_0332 "Olwa Oguta yagia Ewukula atuukira mbwe Ling'ung'u awulao kino kiagera Oguta aunguka wuangu-wuangu kugere Ling'ung'u atatuuka kuisori nakiari okutuuka eyo" )
( suba_0333 "Owuato owuairanga Ling'ung'u ni wutuuka kuisori, Oguta ona amiire okutuuka" )
( suba_0334 "Olwa Oguta yawona owuato kuwuziwa yalaga omulangira owa Omuzungu mbwe, agie aaganire owuato owuo ni wugowa kandi a-ambe Ling'ung'u amute munyumba eya owusuwe" )
( suba_0335 "Omulangira yatuukra Ling'ung'u nari muwuato owuo, kandi yamuamba amwira munyumba eya owusuwe" )
( suba_0336 "Ling'ung'u yatanika okukuba erioga kandi nakuba olwiigi, kutio owuti wuamba omulangira oyo nauno alaga Oguta mbwe, “Omuzungu nawurre erioga erio aesa okundumusia mumirimo.\"" )
( suba_0337 "Kutio yagia ayigurra Ling'ung'u kandi amuira emberi owa Omuzungu" )
( suba_0338 "Omuzungu yawuuzia Ling'ung'u ekigera ni yalowera awalangira awa omwami okusolozia omusolo" )
( suba_0339 "Ling'ung'u yalowa, mbwe ekio ne ekintu ekia atamanyire, aesa kueta awalangira awo omwami awo kugere awawuuzie" )
( suba_0340 "Walowa mbwe nawakamuwona ku wantu awawangao" )
( suba_0341 "Kutio Omuzungu yawona mbwe omwami Oguta awula ne ekilagano mbwe Ling'ung'u yalowra awalangira okukola emirimo giawu" )
( suba_0342 "Kutio Omuzungu yatanika okuwuuzia Ling'ung'u ekiikola Ivwang'ano ne Eluzinga" )
( suba_0343 "Ao nie Ling’ung'u yatanika okumulaga mbwe Oguta ngano omwami owa Ivwang'ano, ni ari omwami wa Eluzinga" )
( suba_0344 "“Ifwe turi no omwami wiifu, oetwa Mwagira”, kutio Omuzungu yatuma awalangira mpaka Ivwang'ano okugia okuiyukira Mwagira" )
( suba_0345 "Mwagira yaaza, kandi Omuzungu yamwaganira kunsanyaata, kandi yaganya mbwe kane ono nio omwami owe Ivwang'ano" )
( suba_0346 "Kuno kwatuukra na Awakula wamiire okusiita ekisisitro kiawu kigazire, kutio ekiawagalanga nikio ekiikola" )
( suba_0347 "Eng'oma eya Awakula eya waema nae Ewukunta, Euganda yakubwa" )
( suba_0348 "Omuzungu yatanika okuwuuzia Mwagira amang'ana aga Ivwang'ano kandi Mwagira yamulongra goona" )
( suba_0349 "Nikwemao Mwagira ona yalowa mbwe Oguta ng'ano omwami owe Ivwang'ano" )
( suba_0350 "Oguta no omusakuzi osakula eng'ombe, embuzi alala ne emere" )
( suba_0351 "Gano ga-ambia Omuzungu okusu nauno awuuzia Mwagira ekia aesa okukorra Oguta" )
( suba_0352 "Omuzungu yaingirizia kandi awona mbwe omuntu ono no omukangasi" )
( suba_0353 "Kutio Omuzungu yalonda amang'ana aga Mwagira yamulaga" )
( suba_0354 "Nikwemao Ling'ung'u nio owalowolwa okuwa omwami owa Ivwang'ano ni Oguta awa owa Eluzinga" )
( suba_0355 "Ao nio Awakula watanikira okuwa awaami Ivwang'ano" )
( suba_0357 "Kutio awakulu wawoola mbwe omuzia magio kandi afwira ekialo, Ling'ung'u yafwira ekialo" )
( suba_0358 "Omwala Owasererwa ni Inani Maraga" )
( suba_0359 "Kale ino yawangao omwala owaetwanga mbwe Walongo" )
( suba_0360 "Walongo yawanga na agonziiziwue na awiwuuzi waae aeniki yawanga omwana owasooka mumakono aga awiwuuzi waae kandi ng'inwae yawanga na afisia awaana" )
( suba_0361 "Kiomo kiawanga enkola eya awaala Awasuba, Walongo yoona yawanga na agonziizie okukola emirimo egia munyumba kiomo okugia okuteenyra ng'inwae, okuyukra amanzi ne emirimo gindi egifwanana gitio" )
( suba_0362 "Olwa Walongo yawanga na amiire okutuuka emiaka egia okukwewua, swae yamueta kandi amulaga atino, “Omwana wange nkugonziizie ino kandi nganyagala mbwe okwewue no omuntu otari omulootu.\"" )
( suba_0363 "Kutio Walongo yawurra amang'ana aga swae yamulaga aeniki yawanga na atiire swae okukira omuntu-umuntu" )
( suba_0364 "Nikwemao awazia wangi watanika okuuza kumugizi ogwawu Walongo ni waagala mbwe wamukwe" )
( suba_0365 "Owasooka okuuza yawanga Omukinga owaetwanga mbwe Mukoi" )
( suba_0366 "Mukoi yawulanga eNmbu kandi enyindo yaae yawanga endiire kutio Walongo yamulowa" )
( suba_0367 "Okuwiri yawanga Malowa Omwisokolwa ni yoona Walongo yamulowa aeniki yawanga omwipi kandi yawanga no olwasa" )
( suba_0368 "Awazia wangi waafuma muwitemo ewigawukaane- gawukaane ni waagala mbwe wakwe Walongo ni amang'ana gawakira" )
( suba_0369 "Nikwemao inani riaza ni riwoyre enguo endootu kandi yawonekananga omuzia osugre kandi omulootu okuwona" )
( suba_0370 "Olwa swawu Walongo yamuwona, yamuingizia kandi alaga ng'inwawu Walongo mbwe amufumbre ino" )
( suba_0371 "Inani riamala amiire awiri ni rikia ria ewintu ewia yafumbrwa" )
( suba_0372 "Olwa kwatuuka owuire owa okusatu, yasewurrwa omwala kandi wagia ne ekisangaalo ekinene ino" )
( suba_0373 "Olwa waatuuka engo, amanani gandi goona gawa ne ekisangaalo aeniki omwina waawu yawanga na awareetiire okuria" )
( suba_0374 "Olwa Walongo yawona kiema amanani gano gawanga ni gamiire okugaluka kandi gagala mbwe gamurie, yatanika okuria" )
( suba_0375 "Ni yawanganga ale na awaawu aa awulao omuntu owaesanga okumuwurra" )
( suba_0376 "Olwa owuire wuaNuka, amanani gano gatanika okunyunyuuta amasaai gaae ni olwa waawona mbwe Walongo amiire okuluya nikwo gatanika okuria omuwiri gwae" )
( suba_0377 "Amanani gano gamuria gamumala chwe kandi kwatoola amiire mangi na awantu awa engo waawu wakiari okumanya mbwe Walongo afwire" )
( suba_0378 "Olwa wawurra amang'ana ago, wawa na amaziga amanene aga kiari okuwonwa kukialo kuno kandi waifuuwa mbwe nyanga nawari ganya omwala waawu kandi akwewue ni inani" )
( suba_0379 "Kutio awakulu wawoola mbwe otaaza owareka ekiri mundago mbwe orumukra ekiri kuziwa namba otaaza owarumukra entamu efunikirwe geeza notamanyire ekiri munsi" )
( suba_0380 "Walongo yarumukra owulootu natamanyiire mbwe agiira anu" )
( suba_0381 "Kuno kwagera afwa olumbe olutamanyike kandi awiwuuzi waae wareka okuwona omuwiri gwae aeniki omuwiri gwariwua gumalwa chwe! Omwala Owalowa Mbwe Ngasererwa no Omuzia Otamukubire Ansi Kale ino yawangao omwala owa Awawaare owaetwanga mbwe Auma Nyodedo" )
( suba_0382 "Omwala ono yawanga omwala omukalangufu kandi owa awaala awiina waae namba awazia ngawakaesanga okumukuba ansi mueminyika" )
( suba_0383 "Kutio Auma yalaga awiwuzi waae mbwe omuzia orimukwa ariwa omuzia omukubre ansi" )
( suba_0384 "Awazia wangi awawanga ni waema muwitemo ewifwana Ewusaamo, Ewukiimba, Ewukinga, Ewutete ne ewiriango windi ewisigaale ewikwezania ni Awawaare waagezania okulwania omwala ono, ni yawakuba ansi" )
( suba_0385 "Owuire wulala Auma yafuma okugia okuwona Senge waae Iramba" )
( suba_0386 "Na ari munyumba eya Senge waae, Senge waae yagia alaga omugaaka Makaanya mbwe, “Omwala owa wamwitu ono amiire okutamra awazia wangi okukuba muminyika aeniki aagala mbwe omuzia omutoola no omuziaomukubre ansi muminyika.\"" )
( suba_0387 "No omwala omukalangufu kandi omiire okukuba awazia wangi ansi muwitemo wiona ewia Ivwang'ano" )
( suba_0388 "Olwa omugaaka Makaanya yawurra amang'ana gano, yaeta awazia waae wasatu mukidiori okuwalaga amang'ana gano" )
( suba_0389 "Awazia wano wawanganga Mukonwe, Mugambwa ni Mwawule" )
( suba_0390 "Olwa wawurra amang'ana gano wiikana kandi Mugambwa aifumia mbwe agia okulwania omwala ono" )
( suba_0391 "Senge wa Auma yoona yagia amulaga ekiikola" )
( suba_0392 "Kutio Auma yalaga Senge waae mbwe ni Mugambwa aagala okumulwania, walowoole olulaalo olwa okulwana kandi wamureke agia alage awaawu woona waweo" )
( suba_0393 "Ni olwa owuire wuatuuka, Awiramba na Awawaare awiiwula Auma waaza wangi ino namba awantu wandi awaema muwitemo windi ewia Auma yawanga na amiire okukubamo awazia waawu okuwona iye aagati aa Auma Nyodedo ni Mugambwa omuzia owa Makaanya" )
( suba_0394 "Ekilawa-lawa kiawanga ni kisarigiire kiri kia amanzi aga muluuzi ni omuntu kio omuntu awoola mumwoyo gwae mbwe reero ni reero" )
( suba_0395 "Olwa ekituutu kiarira Auma nio owasooka okufuma mukilawa-lawa na awakazi awa Awawaare wasomoka eno ne eno ni wakuba ewigala-gala" )
( suba_0396 "Ekialo omutengo-tengo gwamba Awirambawatanika okwingirizisana mbwe omuzia waawu anakubwa ansi" )
( suba_0397 "Kutio Mugambwa yoona yafumia awaawu ni wamukubra olwiga alala ni ewigala-gala ewia awalamu waae" )
( suba_0398 "Nikwemao iye riatanika kandi awantu woona wimerra kungulu ni wagala okuwona ekiiza okwikola" )
( suba_0399 "Mugambwa yategula Auma ni oluwasi olwa enkembo nauno kunyinga entono ezio Auma ari ansi" )
( suba_0400 "Olwa Awiramba waawona-uwona mbwe Auma ari ansi, watanika okuduma-duma ni waakuba enziga na awalamu waae wakuba ewigala-gala ni wautula ewitiiti munziizi ziawu ni wamufunikira nawio" )
( suba_0401 "Ni Awawaare nawakaganya mbwe omwala waawu akubrwe ansi kutio wasawa iwaga rindi mbwe wa-ambane kandi" )
( suba_0402 "Mugambwa yaganya kandi wa-ambana na Auma agingwa akubwa ansi" )
( suba_0403 "Ewigala-gala ne enziga ezia Awiramba kandi ziarra" )
( suba_0404 "Awawaare waginga amakono gaawu mbwe omwala waawu akirrwe" )
( suba_0405 "Auma yoona yaginga amakono kungulu awoola mbwe ono nio omuzia omukwa" )
( suba_0406 "Nitio Mugambwa yaserera Auma kandi waiwula awantu awakalangufu ino" )
( suba_0407 "Awazia awa Mugambwa na Auma niwo wagera ewiriango windi ni witia Awiramba aeniki waawanga awantu awakalangufu ino" )
( suba_0408 "Ekisusu ne entiang'i entono na amagezi gayo gakirre entiangi zindi ziona ezia mwisaka" )
( suba_0409 "Owuire wulala ekisusu kiasigania emvuwu ne enzovu, ni eziene ziawangani zitamanyire mbwe zisiganiwue" )
( suba_0410 "Nyanga ekisusu kiagana ne emvuwu, kilaga emvuwu mbwe, omwiko wange, inze ndi na amaani mangi okukira" )
( suba_0411 "Olwa emvuwu yawurra otio yagwa ne enseko ne ewoola, “Haa, haa, haa! Iwue owaaya kandi owoola-uwoola ekintu ekitatuukre\"" )
( suba_0412 "Kutio waganyana ku owuire owua wagianga okugerania amaani gaawu" )
( suba_0413 "Owuire owualondako ekisusu kiagana enzovu" )
( suba_0414 "Kialaga enzovu mbwe, “Omwiko wange , ndi na amaani mangi okukira\"" )
( suba_0415 "Enzovu yasaigira kunyinga nyingi ne ekia luguula amang'ana aga ekisusu kiamulaga" )
( suba_0416 "Nikwemao yamulaga atino, “Iwue ono ori ne ekikeeno?” Kutio woona wawurzania kuwuire owua okugerania amaani gaawu" )
( suba_0417 "Olwa owuire owuo wuatuuka, ekisusu kialaga emvuwu mbwe, “Iwue weera eno oambe olugoye luno ni inze ngie oluwega lundi luuria neena nyambriire olugoye" )
( suba_0418 "No owuriire ekituutu ni kina otanike okukulula olugoye" )
( suba_0419 "Yagia oluwega lundi kandi alaga enzovu yoona otio" )
( suba_0420 "Aeniki ekisusu ne entiang'i engezi, emmwu ne enzovu ziawanga nizitamanyire mbwe ekisusu kiwasiganie" )
( suba_0421 "Ekisusu ekiene kiagia kikaala asi, agati aa emvuwu ne enzovu, ni ngazikawanga ni zimuwona" )
( suba_0422 "Yauta ekituutu kandi emmwu ne enzovu ziatanika okukulula olugoye" )
( suba_0423 "Ziakulula nauno zialuuya eziene" )
( suba_0424 "Kutio ziamarizia ni ziwoola mbwe kane ekisusu kiri na amaani mangi" )
( suba_0425 "Kale ino ziawangangao entiang'i iwiri eziawanga awiiko ekiweye ne engege" )
( suba_0426 "Awiiko wano wawanganga ensisi ne ekisusu" )
( suba_0427 "Owuire wulala ensisi yagia okugamba-gamba no omwiko waae ekisusu ne emulaga etino, “Omwiko wange, nyagala mbwe ompe amagezi kiomo nyesa okutuukra okuria aeniki amaani gange gamiire okuwua" )
( suba_0428 "Olwa ekisusu kiawuna otio, kiamuiranizia otino, “Tuuza okwawa owuina owukaate owua owueramo kandi nyiiza okuwugra aa amiiso gaao geng'ene nigo gaaza okusigala enze\"" )
( suba_0429 "Nyiiza okweta entiang'i ziona kandi ao nio ooza okulowola endala eyogonziizie oite orie kugere amaani gaao gaairane" )
( suba_0430 "Ensisi yaika muwuina wagiwugra nauno omunwa na amiiso gaae geng'ene nigo agasigala enze" )
( suba_0431 "Nikwemao ekisusu kiatanika okweta entiang'i ziona ni kiwoola kitino, “Awiifu, muuze muwoneko! Ekialo kiri na amiiso\"" )
( suba_0432 "Ekisusu kiagera entiang'i ziona zitanika okuuza okuwona ekia omwami waawu awuine" )
( suba_0433 "Ekisusu kiatoola owukaana kitanika okwemba etino, “Awiifu muuze muwoneko! Awiifu muuze muwoneko! Ekialo kiri na amiiso! Ekialo kiri na amiiso! Ee amiiso agamogolwe!” Enzovu nio yawa entiang'i eyasooka okutuuka aa ekisusu kiawanga ne ekangatiire entiang'i zindi ziona kiomo emvuwu, etiiga ne entiang'i zindi ziona ezisigaale" )
( suba_0434 "Olwa entiang'i eneene ziamala okuuza kandi ziwona amiiso age ekialo, ensisi ya-amba entiang'i endala kutiang'i ezia aaza ezio eita eria nauno eiguta kandi efuma muwuina" )
( suba_0435 "Olwa ekisusu kiawona otio kiawa ne ekisangaalo ino aa kiaduma kigwa engereka eya oluuzi niki emba olwembo olwa ekisangaalo kitino, “Kane amagezi malungi, kane amagezi malungi, kane amagezi malungi.\"" )
( suba_0436 "Kutio okuwa na awiiko kulungi kandi kugera awaaria okuria okwo otamanyire aa kwemere" )
( suba_0437 "Awasuba na awantu awagonziizie okuluka ewintu ewigawukaane-gawukaane" )
( suba_0438 "Kutio wino niwio ewintu ewia wamiire okuwa ni waluka" )
( suba_0439 "Mabaala ni Mkaae Wankio" )
( suba_0440 "Turi ne ewiagi ewia enti" )
( suba_0441 "Wino wilukwa ne enti emiitwe egilondokana no wukaate owua omwene ekiagi agaala" )
( suba_0442 "Enti nizitigandwa mwisaka" )
( suba_0443 "Turi ne emiti egitoolwako entiganda kiema emiako, eminyamavuta, owuerere owuakanyu ne emikoma" )
( suba_0444 "Ekiagi ekia amankwati omwene ekiagi agia mumisiri ogwa amaemba gageserwemo yatema amankwati emitwe egia aingirizia mbwe giesa okumumarra emirimo yareeta engo" )
( suba_0445 "Nikwo kandi yagenda okutiganda entiganda ezia okusuwira emizizi egia ekiagi" )
( suba_0446 "Okutanika ekiagi oesa okutanika ne emikurikuri namba owuti owutigandrwe okuuza okusuwira endiga ezia ekiagi" )
( suba_0447 "No omiire okureeta entiganda katio ogiira eminya mwisaka" )
( suba_0448 "No miire okuwulula eminya katio nikwo otanika ekiagi ekia amakwati" )
( suba_0449 "Ekiagi ekia amatuutu kiona tutiganda emitwe egilondokana no owukaate owue ekiagi ekia oagala" )
( suba_0450 "Ogenda waulula eminya nikwo otema entiganda ezia ooza okusuwira endiga ezie ekiagi" )
( suba_0451 "Entai elukwa no owuti uton-tono utigandwa mwisaka" )
( suba_0452 "Entai zilukwa enene namba entono nikulondokana no okwagala okwa omwene yakio" )
( suba_0453 "Omuluki na amiire okuganyana no omwene entai nikwo atanika okuluka entai nikulondokana kiema omwene entai aagala" )
( suba_0454 "Katio omuluki na amiire okumarizia entai agitirizia, omunwa ne engoye ezia enkoma eziwalururwe kandi zikane ku iwasu" )
( suba_0455 "Awasuba wakola ne entai mungira eya okuwika epindi, enjugu, amaemba, owulwe, omugose ne emere ezindi ziona ezisigaale" )
( suba_0456 "Engari zilukwa no owuti owuakanyu uton-tono" )
( suba_0457 "Omuluki na akiari okutanika okuluka agia mwisaka okuvuna owuti" )
( suba_0458 "Owuti wuno wuvunwa na amakono" )
( suba_0459 "Kuwuti owuluka engari wuri aakawiri" )
( suba_0460 "Owusookre no owuti owukaate owua aitrra nawuo omunwa ogwa olugari" )
( suba_0461 "Owuo okuwiri turi no owuti owunyerere owua okuluka nawuo olugari" )
( suba_0462 "Omuluki na amiire okumna owuti owusugre okutanika emirimo giae, katio awalula engoye ezia enkoma ezia aaza okutanikra olugari no okumarizia" )
( suba_0463 "Muwasuba awakola ne engari ino ni awakazi mungira eya okusesa amaemba, ewiduuma, okugingramo emvwa, namba amabwoni, amariiwua ne ewindi wiona ewisigaale" )
( suba_0464 "Engari ni zimiire okulukwa awakazi katio wakunza ise eria eng'ombe wazioma nikwo watanika okukola nazio emirimo" )
( suba_0465 "Ewidida wiona wilukwa no owuti owuakanyu kiema engari" )
( suba_0466 "Omuluki owa ewidida aluka ewidida nikulondokana no okwagala okwa omwene ekidida aeniki wirio ewidida ewikaate-kaate ne ewidida ewitono-tono ewia okusia" )
( suba_0467 "Nikwemo omuluki agia mwisaka okukongozia owuti no okuwalula engoye ezia emikoma ezia okuitra omunwa ogwa ekidida katio nikwo yatanika emirimo egia okuluka" )
( suba_0468 "Ekidida ni kimiire okuwua omwene ekio akitoola yagia okukioma ni ise eria eng'ombe katio nikwo yatanika okukola nakio" )
( suba_0469 "Muwasuba ewidida wikola nawio mungira eya okugeseramo emere, okugingiramo amatooke, epindi, amaemba, amariiwua, amabwoni namba okuginga emere no ogia okusia" )
( suba_0470 "Ewigudu wiona wilukwa mungira efwanana ne eya engari, ewidida ne entai" )
( suba_0471 "Omuluki agia mwisaka yakongozia owuti no okuwalula engoye ezia emikoma nikwo yatanika emirimo egia okuluka ewigudu" )
( suba_0472 "Na amiire okuluka omwene ekigudu akioma ne ise eria eng'ombe nikwo atanika okukola nakio emirimo" )
( suba_0473 "Ewigudu wikolwa nawio mungira eya okutamo ewiokuria kiomo amaengere, amabwoni, amariiwua namba owuita" )
( suba_0474 "Ewigudu wiona wiakolwanga nawio mungira eyo okurenga emere no owagala okuolola omwina waao" )
( suba_0475 "Wino wiakolwanga ino na awakazi" )
( suba_0476 "Amauri iye galukwa ne emikuri-kuri, owuti owuakanyu owunene-nene ne engoye ezia emikome eziwalulrwe" )
( suba_0477 "Amauri gakolwa nago mungira eya okusanikira engoko kugere ekitangu kitaria" )
( suba_0478 "Awavuwi woona wakola nazio mungira eya okusanikira emvwa kugere enyamu namba embwa zitaria emvwa" )
( suba_0479 "Amauri gamiire okugera Awasuba wamiire okuwa no owunyazi owua engoko ino" )
( suba_0480 "Ewitegurro wilukwa no owunyerere owukongoziwua mwisaka alala ne engoye ezia emikoma eziwalarwe" )
( suba_0481 "Ekiteguno kitoola omuluki owuire owulala okuluka ma yamala" )
( suba_0482 "Ewitegurro wikolwa nawio mungira eya okutegula amage age engoko" )
( suba_0484 "Ewitegurro wimiire okugera Awasuba wafuga engoko ziawu geeza ni wakola nawio mungira eyo okugingiramo okuria okwa ziria" )
( suba_0485 "Ewidinyro wilukwa no olufwawa" )
( suba_0486 "Olufwafwa lukengwa kandi luanikirwa lwakala" )
( suba_0487 "Ni lumiire okurekwa ku amiire agawurikane, katio engoye ezio omukoma zikenywa uton- tono kugere zisiwe ewidinyro geeza" )
( suba_0488 "Engoye ezia omukoma nizimiire okukala zitowokwa mumanzi okuuza okwitwa omunwa ogwe ewidinyro" )
( suba_0489 "Ewidinyro wikolwa nawio mungira eyo okudinya amalwa na amalasre" )
( suba_0490 "Wino wilukwa no owusuwi owuanikirwe kandi wukane no owugongwe" )
( suba_0491 "Ewiseso wiswua kunkuri ezinywewua nazio amalwa" )
( suba_0492 "Amaunga galukwa ne ewigasri ewitemwa mwisaka" )
( suba_0493 "Nizimiire okureetwa zimamwa no omurro kandi ziwalulwa ne engeso nikwo omuluki yatanika okukola nazio emirimo" )
( suba_0494 "Amaunga gakolwa nago emirimo egia okumwa emvwa" )
( suba_0495 "Amaunga ga-amba emvwa ezifwana eningu, engenge, enkwane ne ezindi ziona ezisigaale" )
( suba_0496 "Olwero lulukwa ne engoye ezisitrwe na amagongwe alala ne ewiti wiona ewiambra engoye" )
( suba_0497 "Olwero lutegrwa emvwa muluuzi" )
( suba_0498 "Olwero ni lutegerwe geeza luamba emvwa enyingi ezilonda amanzi age emvula ne ekubre" )
( suba_0499 "Olwero lumiire okugera Awasuba wangi awamenyere ale ne enyanza okuita emvwa" )
( suba_0500 "Gino gilukwa ne ewiti ewiakanyu ewilowolwe muwiti windi" )
( suba_0501 "Wilukwa kie ewidinyro niwio wikaate-kaate okukira ewidinyro" )
( suba_0502 "Emigono giona gitegerwa emvwa muluuzi" )
( suba_0503 "Ni gimiire okutegwa girekwa giagona nikwo enkio gialambuziwua" )
( suba_0504 "Aweene emigono wagilambula owuire kio owuire kugere watuukre emvwa" )
( suba_0505 "Empungro zilukwa ne ewiti ewitigandwa mwisaka kandi wiamamwa no omurro" )
( suba_0506 "Katio ni wimiire okumamwa omuluki awiala kandi awiwalula ziafuma embaala nyingi nikwo atanika emirimo giae" )
( suba_0507 "Oluwungro ne ekintu ekia awakazi wakola nakio emirimo egia okuwunga isami" )
( suba_0508 "Oluwungro lumiire okugera Awasuba wamiire okutuukra okuria okwa isami okwa wagonziizie ino" )
( suba_0509 "Owuluki owua entamu ne emirimo egia awakazi" )
( suba_0510 "Awakazi niwo awamanyre ilowa ilungi erio okuluka entamu" )
( suba_0511 "Ni wamiire okutuukra ilowa ilungi, wagia waa-awa ne embago eya ensiro kandi wagingra mukidida ni waira asi aa wagia okulukra entamu" )
( suba_0512 "Ilowa ni rimiire okuera katio omuluki aumba entamu ezia awantu wagonziizie" )
( suba_0513 "Na amiire okuzimala aziira asi alootu yazisanikira na amatu nauno wuaNuka owuire owua okuzisamba" )
( suba_0514 "Owuire owua okuzisamba ni zituukre, agia mwisaka yateenya enkwi ezisugre okusamba entamu ziona ezia ari nazio" )
( suba_0515 "Entamu ni zimiire okuyia, katio omuluki azimizako amanzi na azikuba-kuba na amakanda aga eminyenya kugere amanye entamu eziire geeza" )
( suba_0516 "Na amiire okukola otio katio awaagala entamu walowoola entamu ezia waagala ni wamuolola emere, engoko, namba amasendi" )
( suba_0517 "Emirimo egia entamu ni okufumba ewio okuria, okuwika amanzi aga okunywa, okuginga amanzi no oema kumwalo, okugoiramo amalwa no okuwiikamo emere ezia okukomera" )
( suba_0518 "Omwana Owazigiziwua Mwisaka Jane Achieng Ongweno Kale ino awiwuzi waawanga ni wagonziizie awaana awekizia okukira awekiala" )
( suba_0519 "Yawangangao omuntu owaetwanga mbwe Kibodo owa mukaae yaiwulanga awaana awekiala weng'ene" )
( suba_0520 "Kutio olwa yaawanga ni isaai iwuae, Kibodo yamulaga mbwe mwakuno noiwule omwala kandi, omuzigize mwisaka otaaza owamureeta kumugizi gwange guno" )
( suba_0521 "Olwa omukazi owa Kibodo yawurra otio yawa no okuluguula, ino kandi endigiti yamukuba natamanyire umanya ekiri munda" )
( suba_0522 "Olwa owuire owua omukazi ono wuatuuka, yagia mwisaka ampi ne iyawo, aiwula awaana awalongo" )
( suba_0523 "Olwa yamala okwiwula, yatoola omwana owekiala azigiza mwisaka, atoola owe kizia aginga aira engo" )
( suba_0524 "Olwa Kibodo yawona omukazi ono no omwana we kizia yasangaala ino mbwe mukaae amwiwurire omuzia , natamanyire mbwe azigize omwana wundi owe kiala mwisaka" )
( suba_0525 "Owuire owuo omukungu rewe yagia okusena amanzi mwi iyawo, omukungu oyo olwa yawarra oluwega yakuba amiiso ku omwana omurere" )
( suba_0526 "Omukungu ono yatoola omwana ono agia nae engo okugia okumerera" )
( suba_0527 "Yamuluka mbwe Wanyanga" )
( suba_0528 "Owuire wundi ni Wanyanga amiire okuwa omuntu mukulu yagenda okusena amanzi mwiyawo, aagana no omuzia owamwimerezia mbwe amukezie, wagamba gamba utono" )
( suba_0529 "Olwa Wanyanga yairana engo yalaga guukwa waae mbwe awuine omuzia mwiyawo omuomerezie" )
( suba_0530 "Guukwa waae yamulaga mbwe agie amulage aaze engo" )
( suba_0531 "Wanyanga yasangazwa na amang'ana ago ma agia amulaga mbwe aaze engo" )
( suba_0532 "Olwa yaaza engo, omuzia ono yamanyana no omukungu, omukungu atuukra mbwe ni wamwau Wanyanga" )
( suba_0533 "Omukungu oyo yakuba eng'oma, awantu wikunza okutegerezia ekikorre" )
( suba_0534 "Awantu wasangaala, ng'ina omwana ni swau omwana wasangaala ino" )
( suba_0535 "Kunyinga ezio embuzi yaitwa ne eng'ombe ziitwa, awantu waria nauno kunkio" )
( suba_0536 "Omukungu ono yasiwurwa eng'ombe ne embuzi ni swau omwana" )
( suba_0537 "Okwemerera enyinga ezio awiwuuzi waisunguzia ne ekigenga mbwe omwana no omwana namba awe owekiala nakuwa owekizia" )
( suba_0538 "Entaka Agati ya Amanzi no Omurro Daniel Okumu Kale ino amanzi, omurro no omuntu waawanga awiiko awagonzanie ino" )
( suba_0539 "Owuire wulala entaka enkalu bere ziamba amanzi no omurro okwagala okumanya agati yaawu owawanga omwiko omulungi owa omuntu" )
( suba_0540 "Amanzi : Inze ninze omwiko omunene owa omuntu" )
( suba_0541 "Omurro : Ee, Omuntu angonziizie okukira iwue" )
( suba_0542 "Amanzi : Owola ki? Ninze ogera no omuwiri ogwa omuntu guwa omweru" )
( suba_0543 "Enguwo ziae ninze oozia" )
( suba_0544 "Omurro : Owurra, nitafumbre ewiokuria ewia awantu nawiesa okuyia" )
( suba_0545 "Amanzi : Ng'aninze ogera okuria okwa awantu kwaitukrana okuema kumere elawa" )
( suba_0546 "Omurro : Inze omuntu agonziizie aeniki msambra amakawa enyinga ezia aagala okurima" )
( suba_0547 "Amanzi : Omuntu akola ninze munyinga ezia aoma enyumba yaae" )
( suba_0548 "Nimbulao, ilowa nariesa okwambana" )
( suba_0549 "Omurro : Omanyire mbwe no omuntu awurra embeo, ninze omwa owuyu? Amanzi : Enyinga ezia omurro gusambre omuntu kandi awurra owululu ninze ogiiiwa okuuza okuorezia owululu owua awurra" )
( suba_0550 "Omurro : Iwue okuba omuntu nataswikire enyumba yaae nakuwa nakubre olugala" )
( suba_0551 "Iwue oona okawoola mbwe ori omwiko owo omuntu? Amanzi : Iwue enyinga zindi odumra kunsala ezia awantu, owawasambra enyumba ne ewintu wiona ewia wari nawio" )
( suba_0552 "Omurro: Amanzi ori muwiiwi, iwue oita awantu no owuato wuafunikra munyanza" )
( suba_0553 "No ori mulootu, otatunziako awantu? Munyinga ezio ziona yawangao omukazi owategerezianga entaka zino" )
( suba_0554 "Alala no omukazi owategerezianga ono, entamu yoona yawangao" )
( suba_0555 "Omukazi ono yaginga omunwa awalaga atino, “Amanzi, omurro, mtalwana.\"" )
( suba_0556 "Entamu yoona yaongerezia etino, “Mureke, mbe agati iinyu, kugere mtalwana" )
( suba_0557 "Omukazi ono yatoola amanzi afuka muntamu mala agata kumasiga ago omurro" )
( suba_0558 "Omurro gwaembera amanzi nauno amanzi gatanika okusera" )
( suba_0560 "Enguwo ziatanika okuyia kandi omukazi ono arumuka, asena amanzi, aifukako nikwo omurro gufwa" )
( suba_0561 "Wirio ewintu wisatu ewimanyikaane ewio omuntu mpaka awitemo na ari kukialo kuno" )
( suba_0562 "Wino ne ewintu ki? No okwiwulwa, okuserera no okufwa" )
( suba_0563 "Omuntu oiwulwe asugaane aserere namba asererwe no owuNukre no okufwa" )
( suba_0564 "Enyinga zindi kunkawi embiiwi, awandi wafwa ni wakiari okuserera namba okusererwa" )
( suba_0565 "Okuwa na awaana ne ekintu ekinene kuwintu wiona ewigera na awantu waserera namba wasererwa aeniki kigera omugizi gwakoma" )
( suba_0566 "Kutio kale ino yawangao omuntu oetwa mbwe Mabaala Omusaamo owaserera omwala oetwa mbwe Wankio" )
( suba_0567 "Omwala ono yaikala ni Mabaala kumiigo emingi ni wakiari okutuukra omwana" )
( suba_0568 "Awiina waawu awaserera enyima ziawu wawanga ni wamiire okutuukra awaana wangi" )
( suba_0569 "Kuno kwagera Mabaala ni mkaae wawa ne eminyaako-nyaako ino mumioyo giawu ni waluguula mbwe wakona ki Katonda" )
( suba_0570 "Kuno kwagera wagenda-genda ku awalaguzi wangi ni wakola ne emiandu giawu kugere watuukre namba omwana omulala" )
( suba_0571 "Owuire wulala Wankio yaeta iwuae kandi amulaga otino, “Mberi omanyire mbwe miire okuamba isaai.\"" )
( suba_0572 "Kino kiagera Mabaala awana mkaae mumiiso tiiri, nikwemao agwa ne enseko no omwoyo gwae gwizuule ne ekisangaalo" )
( suba_0573 "Isaai riatanika okukoma kandi awakazi alala na awasaaza awamenyere mukitemo kiawu watanika okugamba-gamba ku isaai erio aeniki kino ne ekintu ekia wataingirizianga mbwe kiesa okwikorra Mabaala ni Wankio" )
( suba_0574 "Olwa Mabaala yamanya otio yasonga okugonzia mkae ni okumwa ewintu ewia yagalanga alala no okuria ewiokuria ewilungi" )
( suba_0575 "Kuno kwagera omulamu owua Wankio wuawa owulungi kandi enda yaae ekoma geeza, awantu ni waluguula ekia Katonda awakoriire" )
( suba_0576 "Olwa Wankio yatuuka ampi okwiwula, iwuae Mabaala yagula ewintu wiona ewia omwana asugaane awe nawio kiomo enguwo, esabuuni, owuriri emiti ne ewindi wiona ewisigaale" )
( suba_0577 "Enkio walwo, awakungu awa mukitemo ekio, waetwa okuuza okutunzia Wankio" )
( suba_0578 "Ni awasaaza walagwa mbwe wataingra munyumba omwo" )
( suba_0579 "Mabaala alala na awasaaza awiina waae wawera enze" )
( suba_0580 "Wankio yaiwula awaana wawiri awekizia" )
( suba_0581 "Awaana wano waalukwa Mlongo ni Wiiswa" )
( suba_0582 "Kutio awaana ne ekintu ekinene kandi ekireeta ekisangaalo muwumenyi owua omukazi no omusaaza" )
( suba_0583 "Amagamba aga Enkudu Kale ino entiang'i ne enyonyi ziawanga awiiko" )
( suba_0584 "Ziawanga ni zigonzanie kandi entiang'i ziawanga ni zimenyere ansi, ne enyonyi ziawanga ni zimenyere kumiti kungulu" )
( suba_0585 "Ku amiire ago okugesa enyonyi ziaikanga ansi kugere zituukre emere" )
( suba_0586 "Ziawanga ni zikola zitio mumiire goona ne ekialo kilawre" )
( suba_0587 "Kwatuuka aa emvula yawulao kumiire mangi kandi enzala yawaako nyingi" )
( suba_0588 "Emiti ne emere giakala kandi kuno kwagera entiang'i enyingi ziafwa mwisaka" )
( suba_0589 "Omukangasi owa enyonyi yawanga nawiikre emere enyingi" )
( suba_0590 "Kutio owuire wulala yafumbra awiina waae okuria kungi mbwe warie" )
( suba_0591 "Yatuma enyonyi mbwe zigie ansi ziete awiina waawu entiang'i mbwe waaze wane" )
( suba_0593 "Olwa zialaga omugaaka enkudu amang'ana ago yasangaala ino" )
( suba_0594 "Ekiwiiwi mbwe yawulanga embaya ezio okubuluka mumuyaga" )
( suba_0595 "Ni yawanga omwiko ino owa enyonyi, kutio enyonyi ziakunza amawaya kandi wamunawra ni witunzia no owudwa" )
( suba_0596 "Olwa kwatuuka okubuluka okugia kungulu enyonyi ndala yagalanga okumanya eriina eria omugaaka enkudu eriasugaane aetwe nari muwugeni owuo" )
( suba_0597 "Omugaaka enkudu yamuirania mbwe anaetwa “Woona”" )
( suba_0598 "Olwa watuuka, omwami owa enyonyi yaagalanga okumanya mbwe awageni wameka awaazre" )
( suba_0600 "Woona, Awa emirimo waae wairania “Mwe woona okuria.\"" )
( suba_0601 "Omwami yawalaga mbwe okuria kungi kureetwe ni kulondokana na awageni waae woona" )
( suba_0602 "Enyonyi olwa ziatuuka mbwe ziria, omugaaka enkudu yawatamia na awoola mbwe okuria kwawanga okwawu woona ni “Woona” riawanga eriina riae" )
( suba_0603 "Enyonyi zialuguula ino kandi ziawa ni zimuwarra na aria okuria okwo" )
( suba_0605 "Enyonyi ziawa no okusu nauno zinyaga enkudu amawaya gazio" )
( suba_0606 "Kuno kwagera omugaaka enkudu awula engira eya okuika ansi" )
( suba_0607 "Omugaaka enkudu yawona mbwe ari ne eminyaako-nyaako, kutio yatuma enyonyi endala mbwe elage mukaae mbwe aigute ino kandi aagala mbwe ateerwe egodhoro erieru kugere agueko, aeniki enyonyi ziamunyagule mawaaya" )
( suba_0608 "Enyonyi yagia elaga muka omugaaka enkudu mbwe amuteere amawaale ameeru kugere aaze agueko" )
( suba_0609 "Enyonyi yairana kandi elaga omugaaka enkudu mbwe omukazi amiire okumuteerao egodhoro eria aaza okugwaako" )
( suba_0610 "Omugaaka enkudu olwa yawarra ansi awona ekintu ekieru yaingirizia mbwe ne egodhoro, kane gaawanga amawaale" )
( suba_0611 "Yairigiza agwa kumawaale mbwe pu! Ni kunkawi endootu na akafwa no omuwiri gwae gwazimba ino" )
( suba_0612 "Omukazi waae yagia areeta omurezi owamurera mpaka omuwiri gwae gwagaluka guwa na amagamba" )
( suba_0613 "Ekio nikio ekiagera enkudu ne eri na amagamba" )
( suba_0876 "EMINAYO EMILOOTU EGIA AWASUBA" )
( suba_0877 "Egwina Nie Eyaita Nyakinga" )
( suba_0878 "Olumbe Lukengre Otonda Okuwa Omwami" )
( suba_0879 "Ensimuko eya Awakune" )
( suba_0880 "Aa Awasuba Waaema" )
( suba_0881 "Omugaaka na Awazia Waae" )
( suba_0882 "Emiwaayo egia Awasuba" )
( suba_0883 "Okudiewana okwa amaato" )
( suba_0884 "Irima" )
( suba_0885 "Ivuwa Muwasuba" )
( suba_0886 "Owulaguzi" )
( suba_0887 "Ng'una Ambuule Luwaare (Kiema)" )
( suba_0888 "Omwala Owasererwa ni Inani" )
( suba_0889 "Omwala Owalowa mbwe Ngasererwa no Omuzia" )
( suba_0890 "Otamukubire Ansi" )
( suba_0891 "Owuluki Owua Awasuba" )
( suba_0892 "Omwana Owazigiziwua Mwisaka" )
( suba_0893 "Entaka Agati ya Amanzi no Omuno" )
( suba_0894 "Amagamba aga Enkudu" )
( suba_0895 "Owuire Wua Naatha" )
( suba_0900 "Omuunyu ogwe Ekisari" )
( suba_0901 "Emigomo" )
( suba_0902 "Amang'ana Agasookre" )
( suba_0903 "Eno nio ebuuki eya eminayo emimpi egikunzrwe alala esookre okujojwa no okukubwa mu Olusuba." )
( suba_0904 "Ejojrwe mu olugambo olunyoowu okusoma namba okuwurra ni kulondekana ni kiema Olusuba luwurikaane okujojwa." )
( suba_0905 "Ebuuki eno ejojrwe oku-aa awasomi Awasuba olusa olwa eminayo giawu, kandi okuwalaga kiema eminayo giawu gifwana." )
( suba_0906 "Eminayo gino ne egia Awasuba kuwuene kandi egia wamiire okuwaako ni wanaya enyinga ziona." )
( suba_0907 "Eminayo gindi ne ewintu ewiaikola na awantu wawona ne egindi enyingi na amiingirizio aga awajoji aweene." )
( suba_0908 "Tuagala okuiranizia otio ino ku awajoji ku amaani gaawu ku okugera ebuuki eno erio." )
( suba_0909 "Okureeta amiingirizio gaawu alala okukuba ebuuki eno kuuza okugera awajoji na awasomi awangi mu Ewusuba waingre okukomia omunwa ogwa Awasuba." )
( suba_0910 "Amiina aga awajoji woona wateerwe ansi eya eriina eria omunayo ogwa ajojre." )
( suba_0911 "No ori ni ing'ana ku ebuuki eno tuma ku:" )
( suba_0912 "Nyingeeno ne emiigo amakumi ane okuemera Nyakinga afwe." )
( suba_0913 "Owuire owuazane owuo, nyafuma okugia kumwalo okwiyoga na awiinange." )
( suba_0914 "Nyawanga no owusangaavu ino olwa twatanika okuwaya mumanzi." )
( suba_0915 "Twaidumbusianga mumanzi ni tufuma entunda enyingi." )
( suba_0916 "Olwire yagianga yaigolomola kumusenye." )
( suba_0917 "Kwifwe, awulao owaingirizia mbwe ekiwi kiiza okufuma mumiwaayo giifu." )
( suba_0918 "Kukawa mbwe twawaayanga mumanzi otino, awiwuzi wiifu wamala okutugerera ni watusiagizia mbwe no ogiire okwiyoga kumwalo, oiyoga wuangu-wuangu waema mumanzi." )
( suba_0919 "Kutio olwa eng'anga eno yagwirako, emiwaayo giifu ngagikasangaazia awiwuzi wiifu." )
( suba_0920 "Kiema emiwaayo egia mumanzi ne egisangaazia awawuuka ino, kasaazo kandi twairana okuwaaya mumanzi ni tuduuma kungulu." )
( suba_0921 "Enyinga zino nizio Omwala Nyakinga yakuba olukweri na arira wululu atino, “Awiifu ekintu kinyambire! Awiifu ekintu kinyambire!”" )
( suba_0922 "Twazinduka emiwiri ma ekialo kituria olwa twawurra Nyakinga na ana." )
( suba_0923 "Okukuba amiiso, twamuwona na Owuti wuatuamba kugera tuvumbuka ne embiro aa omuntu atawarra omugongo, ni tuema mumanzi okugia mumigizi." )
( suba_0924 "Awantu wakulu waaza okutuaganra olwa waawurra enkweri ziifu." )
( suba_0925 "“Kane niki? Niki awaana wano? Ekiikone niki?” waatuwuuzia." )
( suba_0926 "Twawirania mbwe ekintu kiambre Nyakinga mumanzi." )
( suba_0927 "Awantu wano waagondoka ne enkweri ni wawariire kumwalo aa twaiyogeranga." )
( suba_0928 "Awagaaka wandi waafuma na amafumo ni warra wululu." )
( suba_0929 "Awakazi waigalangasania muilowa ni wasalasala no owululu." )
( suba_0930 "Ekitemo kiona kiagwa mumaziga aeniki Nyakinga yawanga omwala omulootu owa omiwiri gwaiyomboka-geeza." )
( suba_0931 "Yawanga omwala owa olugonzi kandi otalowa okutumwa." )
( suba_0932 "Ensanyaata aa twaiyogeranga yaizula du na awantu." )
( suba_0933 "Ekialo kiamba awantu aa awulao owagamba-gamba." )
( suba_0934 "Awiifu kane olumbe ni lwita omwala okiari omuraaga mala lwawa olumbe olwa egwina, ekialo kiola kiri kandi enyinga ezio iwasu rialowa okuwala kuigulu." )
( suba_0935 "Namba emiandu egia kumugizi giasarigira kiri." )
( suba_0936 "Omwala ono yagona mumanzi lulala." )
( suba_0937 "Swae Obunga yagia owulaguzi, omulaguzi amulaga mbwe egwina nekagia nae kutio awantu wagie waire ikokoolo waaza okumukulula enze." )
( suba_0938 "Ikokoolo ria amba Nyakinga kiema omulaguzi yalaga Obunga swae." )
( suba_0939 "Ekintu ekia awantu wakialuguula nawuno reero, ikokoolo erio ria-amba emvwa ndala eng'ene ne ekitundu ekia Nyakinga." )
( suba_0940 "Olumbe luno lwawa oluwi olukiari okuwonekanako ku Awiramba awamenyere Ivwang'ano." )
( suba_0941 "Okwemera nyanga olwo kwatoola amiire amangi ni tukiari okuwaaya mumanzi." )
( suba_0942 "Twaigerera mbwe kane kulootu okuwurra amang'ana aga awantu awakulu." )
( suba_0943 "Soifu yaetwanga Maginga Otonda omuzia owa Mtindi owaema mukitemo ekia Eukinga." )
( suba_0944 "Kiema mulala ku awazia awakulu owasooka mumakono aga awiwuzi, Otonda yatuukra olugonzi lwona okuema ku swae alala ni nyoko waae." )
( suba_0945 "Olumbe olwa ekiteena lwangawula ni soifu ni ndi ne emiigo amakumi awiri ni itaanu." )
( suba_0946 "Na akiari okufwa, soifu no omwami Wankolo waawanga awiiko ekiweye ne engege." )
( suba_0947 "Kiawulangao ekintu ekia omwami Wankolo yaesanga okukola natawuziizie soifu nawuno wakigamba-gambamo geeza." )
( suba_0948 "Nikulondekana ne endagina eya ekialo, omwami na areka emirimo, yarekeranga omuntu omulongoovu munkola kandi owa amiire okuwa na akola nae ampi." )
( suba_0949 "Awantu woona alala ne emiandu namba enyonyi ziona, ziawanga ni zimanyire geeza mbwe emirimo giasigananga Otonda." )
( suba_0953 "Enyonyi eri ku olusala" )
( suba_0954 "Omwana agala okukuba omupiira" )
( suba_0955 "Omuti guri mu ichupa" )
( suba_0956 "Ng'inaifu agingre emere mu ekidida" )
( suba_0957 "Ngia okugula engege" )
( suba_0958 "Nyagala okufuma enze" )
( suba_0959 "iguge riri ku omuti" )
( suba_0960 "Mbula no owuti" )
( suba_0961 "Manyire okujoja ebaruwa" )
( suba_0962 "Amalwa gano malulu kiowukaka" )
( suba_0963 "Turi no olumbe engo" )
( suba_0964 "Awulao owagala okukulula omukinga" )
( suba_0965 "Engoko eri ne embaya iwiri" )
( suba_0966 "Rino ni ini eria embuzi" )
( suba_0967 "Ekidonda kino kiluma ino" )
( suba_0968 "Nyagala okugia engo" )
( suba_0969 "Eng'ira efwanana ne eng'ombe" )
( suba_0970 "Ono no omunywi owa enjaga" )
( suba_0971 "Eno ne enyumba yange" )
( suba_0972 "Omwana agona ku ekitanda" )
( suba_0973 "Kino ne ekikapu kiange" )
( suba_0974 "Gino nigio emirimo giange" )
( suba_0975 "Mberi omanyire okusoma?" )
( suba_0976 "Iwue no omwana omuto ku inze" )
( suba_0977 "Katonda amenyere ku igulu" )
( suba_0978 "Awulao omukalu ki Mulwani" )
( suba_0979 "Rino ni iyoyo riange eria nyaeewua ni Ima." )
( suba_0980 "Enyukuta ezitukrana mu Olusuba ni mu Oluswanya ziwulao" )
( suba_0981 "Okugawula enyukuta ezia tumumanyire mu Oluswanya, ne engeni ezitukrana mu Olusuba" )
( suba_0982 "Omugaaka agingre embasa" )
( suba_0983 "Ng'inaifu afumba amani" )
( suba_0984 "Iwasu riwala ino" )
( suba_0985 "Wala amasendi gano" )
( suba_0986 "Malowa aria amagiira ni isari" )
( suba_0987 "Eno ne ensaagi" )
( suba_0988 "Omurimi ari na amaani" )
( suba_0989 "Mugesi ni Nyambaya wari awaala awalootu" )
( suba_0990 "Ngia okufumizia omulwire amasaai" )
( suba_0991 "Ekikere kimenyere mu amanzi" )
( suba_0993 "Omwana aseka" )
( suba_0994 "Okuremera ng'a no owulwire" )
( suba_0995 "Okusemerezia omuntu kuwiiwi" )
( suba_0996 "Senge ari ni iseeka" )
( suba_0997 "Rino ni iseero eria eng'ombe" )
( suba_0998 "Engoko eagala okuteera" )
( suba_0999 "Reeta amanzi ago nywe, mpurra owulwo" )
( suba_1000 "Omwiwi aagala okuteeka" )
( suba_1001 "Rino ni igi eria engoko" )
( suba_1002 "Nyanyigo aswawuka omwana ne ekiti" )
( suba_1003 "Embwa erinda enkembo mu omusiri" )
( suba_1004 "Nyagala okumira omuti" )
( suba_1005 "Omuwuunu awula amiiso" )
( suba_1006 "Omuntu omuganga mulootu okukira omukalu" )
( suba_1007 "Owuire ari na amiino ameeru" )
( suba_1008 "Tukiari okuwonana ku amiire amangi" )
( suba_1009 "Amiiga gampambre ni wamwifu omukulu" )
( suba_1010 "Owuato akira Kiagu no owuliire" )
( suba_1011 "Omutoka gugingre awantu awangi ino" )
( suba_1012 "Awaana wasomoka ni wagia mu eskuuli" )
( suba_1013 "Esirkaali eagala mbwe awantu woona wafumie omusolo" )
( suba_1014 "Kooza wange ari ne ekikololo" )
( suba_1015 "Okuria kuno kuri ampi okuwola" )
( suba_1016 "Guukwa omukazi atureteere amatooke" )
( suba_1017 "Reero tuuza okuria amoowa" )
( suba_1018 "Toola entewe eno oire mu enyumba" )
( suba_1019 "Amalooto gaesa okusemerezia omuntu" )
( suba_1020 "Nyiza okukukuba" )
( suba_1021 "Embulu eria emvwa" )
( suba_1022 "Tugia okukulula ikokoolo ku omwalo" )
( suba_1023 "Omuti guno gwasimbwa kale ino" )
( suba_1024 "Ono ni wamwifu omukulu" )
( suba_1025 "Ekiduuma kino ne ekiange" )
( suba_1026 "Gia ondetere amaweere mu iduuka" )
( suba_1027 "Okuria kuno kuwulamo omuunyu" )
( suba_1028 "Mpeeko omuuwa ndie" )
( suba_1029 "Engoko eno eri ne ekinyuunyu ekilala kieng'ene" )
( suba_1030 "Nyagala okufuma" )
( suba_1031 "Mulwani afumuute entieng'i ni ifumo" )
( suba_1032 "Esabuuni eno efumia ifulo eringi" )
( suba_1033 "Mugesi agala okufuka amanzi muntamu" )
( suba_1034 "Omufuko guno no ogwange" )
( suba_1035 "Ng'inaifu ampeere owuita ne emfulu ndie" )
( suba_1036 "Awaana wakubana emfunzi" )
( suba_1037 "Emfuko emenyere mu ilowa" )
( suba_1038 "Nyaluimi amfumbra okuria okutaaluuku ino" )
( suba_1039 "Mfuuza amate ansi" )
( suba_1040 "Maaziala agingre ekikapu" )
( suba_1041 "Wankio akuba epaasi" )
( suba_1042 "Omuntu ono no omuntu omwipi ino" )
( suba_1043 "Awaana waria ipapaai" )
( suba_1044 "Awaala wakuba omupiira" )
( suba_1045 "Empanga elagula" )
( suba_1046 "Tufumba amaengere agarimo empindi" )
( suba_1047 "Awiwuzi wasolozia empiria ezia okuomboka esikuuli" )
( suba_1048 "Awemiwaayo waiwakre empala" )
( suba_1049 "Turi ampi okugia engo" )
( suba_1050 "Nyagala okumira omuti aeniki ndi omulwire" )
( suba_1051 "Awantu wasugaane wagende-gende omuwasu" )
( suba_1052 "Ogamba-gamba omwene otie ki omulalu?" )
( suba_1053 "Manyire okukama eng'ombe" )
( suba_1054 "Ndi ampi okumala ikoola" )
( suba_1055 "Emvula izo yakubre wukalu" )
( suba_1056 "Emvuwu eerema mu amanzi" )
( suba_1057 "Omugaaka aikaale emvugiri eya enyumba" )
( suba_1058 "Wamwifu amvulra esaati" )
( suba_1059 "Wonako ekikapu ekia ng'inaifu" )
( suba_1060 "Ekikere kiduma-duma" )
( suba_1061 "Ekikori kiria ewinyuunyu" )
( suba_1062 "Toola ekikombe ogie osene amanzi mu enswa ondetere" )
( suba_1063 "Ekisanda kinywerwamo owusera" )
( suba_1064 "Enkudu ne entiang'i eri ne enyumba yayo ku omugongo" )
( suba_1065 "Omuntu ori ne enkawi nio okoma" )
( suba_1066 "Amang'ana gaao nkiari nago mu enkolo yange" )
( suba_1067 "Enkio turigia olugendo" )
( suba_1068 "Isigamo riange rinduma wululu" )
( suba_1069 "Ekisusu ne entiang'i enganga okukira entiang'i ziona mu isaka" )
( suba_1070 "Okusarigira kulootu okukira okuirania" )
( suba_1071 "Omukungu agala okuseesa emere" )
( suba_1072 "Saifu atema omusiri" )
( suba_1073 "Guukwa omusaaza agenda-genda ne ensimbo" )
( suba_1074 "Ensekere ziluma owululu ino" )
( suba_1075 "Ensagi ne entiang'i eri ni igondo imwamu no owueru" )
( suba_1076 "Ensisi ne entiang'i etiirwe na awantu ino" )
( suba_1077 "Awaana wanoga ensaafu ku omuti" )
( suba_1078 "Kamala amanyire okukuba ekituutu geeza ino" )
( suba_1079 "Ekiti kimfumuute wukalu ino" )
( suba_1080 "Rino ni itu riange eria njojiirwe no omwiko wange" )
( suba_1081 "Omwala aingiizie akitiiti ekilootu ekiluguulwa ku igosi" )
( suba_1082 "Okuitumbula kuwiiwi ino aeniki kugera omuntu yateesia enkawi" )
( suba_1083 "Eno ne entamu eya senge wange" )
( suba_1084 "Entiang'i enyingi zimenyere mu isaka" )
( suba_1085 "Entikiri etugingra emizigo emizito ezitukirre okuginga" )
( suba_1086 "ting’o Iza oikale entulo eno, erekere awageni iwaga" )
( suba_1087 "Awagaaka wakuba entaka mu ekidwori" )
( suba_1088 "Amaemba gawuulwa mu ekinu" )
( suba_1089 "Okukono kwange kundia" )
( suba_1090 "Yesu nio oesa okununula omuntu mu amawi" )
( suba_1091 "Nyagala okuniina ekigiri" )
( suba_1092 "Eriina riao naanu?" )
( suba_1093 "Enzovu ne entiang'i enkaate okukira entiang'i ziona ezia mu isaka" )
( suba_1094 "Ifwe tusena amanzi ku omwalo" )
( suba_1095 "Omulanzi atulaga amang'ana amalootu aga Katonda" )
( suba_1096 "Omuntu ori no olugonzi awa na awiiko awangi" )
( suba_1097 "Eng'ombe eri ne enziga iwiri" )
( suba_1098 "Eriiso eria kooza wange ilala rifwire" )
( suba_1099 "Katonda nio omurinzi iifu" )
( suba_1100 "No ogenda-genda mu ekierema osugaane owe ne ekimuri" )
( suba_1102 "Awantu wamiire okurima kandi nyingeeno warinda okukomera" )
( suba_1103 "No oagala okufumba paka owe no omurro" )
( suba_1104 "Omwana ono, okuwurra awurra no okugamba-gamba ngagamba-gamba" )
( suba_1105 "Amaemba gawuulwa ne ekiwuno" )
( suba_1106 "Awaala watia okuwarra amiiso aga awantu wakulu" )
( suba_1107 "Nyagala okuimerra nyigolole" )
( suba_1108 "Ewifunguo ewia enyumba iifu witeekere" )
( suba_1109 "Reka okunkubra ekifuwa otio" )
( suba_1117 "Enzovu eria owusuwi ne emiti" )
( suba_1120 "Omusakuzi no omuzigu otusakula ewintu" )
( suba_1121 "Omuntu okiari okuserera ngakuba omugizi" )
( suba_1122 "owekiala asosola amariiwua" )
( suba_1123 "Ono no omukazi wange" )
( suba_1124 "Omuzia ono omanyire okuzina geeza ino" )
( suba_1125 "Riiria ni izinga eria Ivwang'ano" )
( suba_1126 "Omulozi aita awantu" )
( suba_1127 "Ono nio omusaaza wange" )
( suba_1128 "Emfumo egia Awasuba" )
( suba_1129 "Otaaza wagula enguwo eya Omwana no omukazi akiari okuiwula" )
( suba_1130 "Emfulu eya ekitigi gite ku erianda" )
( suba_1131 "Omukazi owa ekiwaga kiae kiri oinyu nio omukazi waao" )
( suba_1132 "Ogia oawu ngafwa omwoyo" )
( suba_1133 "Nyatagererwa yagiiwoyirako amawambo" )
( suba_1134 "Mpola-mpola nio eisia owusera" )
( suba_1135 "Esaka-saka ekira erianya" )
( suba_1136 "Omukazi omulala ne ekidong'o ekia embwa" )
( suba_1137 "Kiao-kiao amanzi gamfulu" )
( suba_1138 "Enyonyi aya oinyu ekuria yakureka oluwaala" )
( suba_1139 "Kiriiwua emvuwu kitariiwua eng'ombe" )
( suba_1140 "Omukazi no omwoyo" )
( suba_1141 "Enkenge ng'ekeeya mu owurime wuayo" )
( suba_1142 "Omulozi aloga owuire, yamanywa omuwasu" )
( suba_1143 "Ae eriosi riri, omurro paka guweeo" )
( suba_1144 "Otawana ekintu ekia engoko eriire" )
( suba_1145 "Aga omugizi mangi" )
( suba_1146 "Owulao, ekiae kiwulao" )
( suba_1147 "Ria kitono, kitakugoga" )
( suba_1148 "Ndie, nkurie" )
( suba_1149 "Damba otafwa, owuami wuri mu enguwo" )
( suba_1150 "Owukia-wukia wudoowia" )
( suba_1151 "Okurra okwa ekikere, nakilowera eng'ombe okunywa amanzi" )
( suba_1152 "Izuzia ewiwanga ewisigaale wusa, na amang'ana agari ansi gano" )
( suba_1153 "Omwiko wange ogia ni inze ansi wuansi aa ngia" )
( suba_1154 "Niye etulamusia mundoolo" )
( suba_1155 "Eri ne ekigosi ekiliire" )
( suba_1156 "Ewula amagulu" )
( suba_1157 "Egendagenda ne enyumba yaae kumugongo" )
( suba_1158 "Etuonera emere mu emisiri" )
( suba_1159 "Emesamesa" )
( suba_1160 "Ndi no omusiri oguri omuolu enyinga ziona" )
( suba_1162 "Omwiko waawu owa okusatu, yawanga Omurro." )
( suba_1163 "Ekigera ne Emvuwu ewula owuvwiri ku omuwiri" )
( suba_1164 "Kale kale, Emvuwu ne Ekisusu wawanga awiiko ekiweye ne engege." )
( suba_1165 "Awiiko wasatu wano wawanga ni wagonzaanie ino." )
( suba_1166 "Emvuwu ne Ekisusu wawonenanga owuire kiowuire, Omurro nio otaawonanga awiiko waae wano." )
( suba_1167 "Owuire wulala Ekisusu yafuma okugia okuimia entiang'i mu isaka." )
( suba_1168 "Kunkawi embiiwi, Ekisusu yagwa ansi ku iwaale okugulu kumnika bogo, ni yawanga ampi okutuuka engo waae." )
( suba_1169 "Omukazi waae na awaana waae waamuginga wamuira engo." )
( suba_1170 "Ekisusu yalwala ku omwenzi omulala natafuma mu enyumba." )
( suba_1171 "Omukazi waae nio owagianga okuagala okuria na areeta ni waria." )
( suba_1172 "Mukaae ono owuire wundi yaagana Emvuwu amulaga kiomo omwiko waae yavuniike okugulu." )
( suba_1173 "Ni kukawa kutio, Emmwu ngakatoolako namba owuire wulala mbwe agie awone Ekisusu omwiko waae." )
( suba_1174 "Ekisusu okusu kwamuamba kandi yawona uwiiwi ino no omwiko waae ku okulowa okugia okumuwona ku okuvunika kwae." )
( suba_1175 "Yalwala ku amiire amangi, lunyima okugulu kuona kandi Ekisusu atanika okukola emirimo giae." )
( suba_1176 "Ekisusu yawona mbwe kulootu yoona na akoriire omwiko waae Emvuwu owufwanani ni kiomo yamukorra ni yawanga omulwire." )
( suba_1177 "Yafuma okugia okuwona Emvuwu omwiko waae, ni yakenga mu omwoyo gwae mbwe ngagia okulagana mbwe arinae no okusu." )
( suba_1178 "Yagia nawuno aingira atuukra omwiko waae engo na awuluuka." )
( suba_1179 "Emvuwu yaema ku entewe, agia akeezia omwiko waae na amukubra mpola ku owululu owua yatuukiire." )
( suba_1180 "Yamusemerezia mbwe yawuriire amang'ana aga okuvunika kwae wuangu, ni kandi mbwe nikwo yawoorrenga okugia okumuwona, ni kandi katio ku enkawi endootu eyo mpao Ekisusu aazre." )
( suba_1181 "Emvuwu yalaga omukazi waae alala na awaana waae mbwe wafumbe okuria okwa awageni waaza okuria." )
( suba_1182 "Ekisusu yoona ngakawonekana mbwe amanyire ekiikola kandi mbwe andi a- ambiriire omwiko waae ono yaaya." )
( suba_1183 "Waakuba entaka nawuno kwatuuka igulo." )
( suba_1184 "Ekisusu olwa yatuuka okufuma, yalaga omwiko waae mbwe kukaweere kulootu ni waagaane woona awiiko wasatu, wagamba-gambe." )
( suba_1185 "Waalowola owuire kandi watumra Omurro amang'ana." )
( suba_1186 "Emvuwu yaganya na amangana ago." )
( suba_1187 "Waarekana mbwe waaza okuagaana aa Emvuwu." )
( suba_1188 "Omurro olwa yatuukra amangana ago, yaganya nago kandi alaga omutumwa mbwe arikola wukalu atuuke." )
( suba_1189 "Owuire owua okuwonena wuatuuka." )
( suba_1190 "Ekisusu nio owasugananga aingire kunkio aeniki nio owawanga na amenyere ampi." )
( suba_1191 "Kukawa kutio iye nio owakinda, ni nga no okukinda kweng'ene, ni yalowa okuuza aeniki yawanga na amanyire ekintu ekiagianga okuikola mu owugeni owuo." )
( suba_1192 "Yaigerera owulootu owua okuwa ampi na awiiko ni wari mu eminyako-nyaako." )
( suba_1193 "Emvuwu yagia emberi no okukola emirimo egia okurinda awageni waae na amanyire kuwuene mbwe wari kungra waaza." )
( suba_1194 "Na akiari, yawona Omurro na amiire okuingira mu enyumba kandi eriosi ni riizuule enyumba du!" )
( suba_1195 "Emvuwu na akiawana ekiagianga emberi ekio, Omurro gwa-amba enyumba paka ku olusala." )
( suba_1196 "Emmwu yaingira mu enyumba akuba olukweri na alaga awantu waae mbwe, \"Awiifu mufume tufwa!\"" )
( suba_1197 "Mutusomoke tugie ku omwalo tugwe mu amanzi Omurro atusamba atuita.\"" )
( suba_1198 "Emvuwu yoona na akiari, Omurro gwa-amba omuwiri gwae gwona gutanika okuyia nawuno emvwiri zimuwuako chwe." )
( suba_1199 "Yafuma ne ekibuusi ekia ekizanawueni na alonda awantu waae ni wawariire ku omwalo. Wasomoko wagwa mu amanzi." )
( suba_1200 "Omurro yatuuka mu amanzi nikwo awaemako, yoona na aluguula ekiageranga omwiko waae na omusomoka na azre okuwa omugeni waae!" )
( suba_1201 "Emvuwu okwemera ao yang'aanya okumenya ku ilowa ikalu agia amenya mu amanzi." )
( suba_1202 "Yalwala ku amiire amangi na awurra owululu owuluguulwa." )
( suba_1203 "Yaiwuuzia ekialowera Ekisusu okugia okumuwona." )
( suba_1204 "Ya-amba owuiko na amanzi kandi wawa awiiko ekiweye ne engenge." )
( suba_1205 "Ekio nikio ekigera na atafuma mu amanzi, ni namba na afumre enze, ngagia ale na amanzi." )
( suba_1206 "Kale, kale, ino yawangao omuntu owaetwanga mbwe Nyamunyu." )
( suba_1207 "Nyamunyu yawanganga omufugi owa engoko enyingi ino." )
( suba_1208 "Emirimo gino giamungizia mu okutega amage kugere atuukre engira eya okuriisia engoko ziae" )
( suba_1209 "Owuire kio owuire yagianga yategula ewige ne ewige wino ngawikawanga ewiae, kutio aweene ewige wino waatuukranga ewige ni wimiire okutegwa kandi Nyamunyu nio owawitegulanga" )
( suba_1210 "Na aweene ewige waatuukanga okutegula ewige wiawu, waatuukranga ni wimiire okutegulwa" )
( suba_1211 "Awulao Omuntu namba omulala ku iwo owawanga na amanyire owawakonanga otio" )
( suba_1212 "Kino kiagia emberi ku amiire amangi" )
( suba_1213 "Eking'ana kino kiagera aweene ewige wawoola mbwe wagala okubong'ra Omuntu owawakonanga otio wamuambe" )
( suba_1214 "Ewige ewiategulwanga no omwiwi wino wiawanga ewige ewia Ensisi wasatu" )
( suba_1216 "Owuire wulala Ensisi wano waabong'ra Omwiwi mu isaka" )
( suba_1217 "Olwa Nyamunyu yatuuka okutegula ewige, Ensisi waafuma mu isaka aa wawanga ni waibong'ere" )
( suba_1218 "Ensisi waamuamba watanika okumukuba" )
( suba_1219 "Waamukuba ino wamureka mbwe amiire okufwa" )
( suba_1220 "Nikuemano waamutoola wamuta mu ekikapu watanika e olugendo nae ni wagia ku emigizi giawu" )
( suba_1221 "Ensisi wawiri nowo niwo awaaginga Nyamunyu, no omulala omurema oria yawalondanga enyima" )
( suba_1222 "Ensisi wawiri wano waamuginga, ni wamanyire mbwe watuukiire okuria" )
( suba_1223 "Ensisi wano woona waaginga Nyamunyu ni wamanyire mbwe Nyamunyu afwire kandi wagia okumuta mu amasiga wuangu-wuangu ayie wamurie" )
( suba_1224 "Ku engira, amaani gairanira Nyamunyu" )
( suba_1226 "Ensisi omurema oria yakuba amiiso mu ekikapu awona Nyamunyu na awarra" )
( suba_1227 "Yalaga awina waae mbwe, \"Wamwifu, omuntu owa mugingre ono akiari okufwa ari omulamu ng'ese.\"" )
( suba_1228 "Eriiso eria Nyamunyu rifwana, ekimuri riwona geeza" )
( suba_1229 "Awiina waae waamuirania mbwe, Iwue omurema ono, okureetere ano naanu?" )
( suba_1230 "Ensisi wawiri awalamu wano waawoola mbwe wagala okuiyoga" )
( suba_1232 "Waagenda-genda nawuno watuuka ku omwalo" )
( suba_1233 "Waalaga omurema mbwe awe ampi ne ekikapu arinde okuria" )
( suba_1234 "Waagwa mu amanzi, watanika okuwaya ni waerema mu amanzi ni wawariire ku owuziwa" )
( suba_1235 "Olwa Nyamunyu yawona-uwona mbwe awalamu wamiire okugia ale, yatanika embiro na agia engo waae" )
( suba_1237 "Na awiina waae waawayanga aa ngawakamuwurra" )
( suba_1238 "Olwa waamala okuiyoga, waairana okutoola okuria kwawu waiire engo" )
( suba_1239 "Waatuukra mbwe okuria kwawu kumiire okugia ne embiro" )
( suba_1240 "Ensisi wano waawurra wululu ino" )
( suba_1241 "Enda ziawu ziayia kandi woona waatanika okukuba omurema mbwe nio omanyire aa Nyamunyu agiire" )
( suba_1242 "Waaingirizianga mbwe andi omurema nio oriire Nyamunyu mu enyinga ezia waaiyogerengamo" )
( suba_1243 "Kuno kwagera omurema akubwa ino nawuno awona okuitwa" )
( suba_1244 "Tinda! Nkome nyagane ne emiti egiri aa kooza wange!" )
( suba_1245 "Waluka engari, ewidida, ewigudu, entayi ne ewiagi wiona" )
( suba_1246 "Owungi owua awaluki wano, na awantu awaigena emirimo gino ku waswawu, awiiko waawu namba waaguukwa waawu" )
( suba_1247 "Owuluki ne emirimo egia enyinga zindi gilondokana ku amasaai aga owuiwulane" )
( suba_1248 "Kutio owuluki ngawuri emirimo egia awantu woona" )
( suba_1249 "Owuluki wuagala omuntu otagamba-gamba owungi kandi oesa okuikala ku enyinga enyingi" )
( suba_1250 "Ngawuagala omuntu owa omwoyo guluya namba gufwa wuangu" )
( suba_1251 "Owungi wuawu na awantu awagonziizie okuitirizia ewirangiita" )
( suba_1253 "Omuluki akola emirimo giae ne ewintu ewifwana engeso enyogi, enkowa ezia emikoma ezitowookwe, ewiti, owugongwe ne ewintu ewifwana witio" )
( suba_1254 "Na akiari okutanika okuluka, agenda mu isaka okukongoozia ewiti ewinyerere ewiigoloole kandi ewikiari ewiwisi" )
( suba_1255 "Omuluki omwene amanyire amasaka aga ewiti wino wiitukranamo" )
( suba_1256 "Omuluki amanyikaane mu ekitemo kiawu, kandi awantu awaagala engari ne ewidida, wamugiako kandi wamuirra engoko, embuzi ne emere, ni kulondekana no owukaate owua ekia waagala" )
( suba_1257 "Ku amiire gano awaluki waeewua amasendi aeniki ku amiire gano, amasendi nigo aga awantu wakola nago okugula ewintu" )
( suba_1258 "Awaluki awangi wakwa awakazi ne emiandu egia wafunire mu owuluki wuawu" )
( suba_1259 "Awandi wagalusia engoko ezia wa-ambiirwe ku emirimo giawu ne embuzi; embuzi zigalusiwua eng'ombe; eng'ombe zikwewua awakazi; awakazi waiwula awaana; awaana wakola omugizi; omugizi gugaluka emigizi, ne emigizi nigio egiwa ewitemo" )
( suba_1260 "Kutio owuluki ne emirimo egimiire okureetra Awasuba owunyazi owungi ino" )
( suba_1261 "Endala ku emirimo egia Awasuba wakola Awasuba awangi na awantu awamanyire emirimo egia okuluka ewintu ewigawuke-gawuuke" )
( suba_1262 "Okuwala mu Olusuba" )
( suba_1264 "Eriina eria swao naanu?" )
( suba_1265 "Ngonere geeza" )
( suba_1266 "Ber Waakia?" )
( suba_1267 "Olamuuke otie?" )
( suba_1268 "Ogia otie?" )
( suba_1269 "Oongere otie?" )
( suba_1271 "Ori omwana owa anu?" )
( suba_1272 "Ori omuzia owa anu?" )
( suba_1273 "Wuirre ino" )
( suba_1275 "Ukiere ino" )
( suba_1276 "Geeza ino" )
( suba_1277 "Waakia ino" )
( suba_1278 "Ndamuuke geeza" )
( suba_1279 "Mpongere geeza" )
( suba_1280 "Eriina riange ni" )
( suba_1281 "Ngia geeza" )
( suba_1282 "Eriina eria saifu ni" )
( suba_1283 "Ndi omwana wa" )
( suba_1284 "Ukiere?" )
( suba_1285 "Ori omwala owa anu?" )
( suba_1286 "Wuirre?" )
( suba_1287 "Ori omukazi owa anu?" )
( suba_1288 "Ori omusaaza owa anu?" )
( suba_1289 "Ori na awaana wameka?" )
( suba_1290 "Iwue ori omuntu ki?" )
( suba_1291 "Mberi omiire okuserera?" )
( suba_1292 "Mberi omiire okusereiwa?" )
( suba_1293 "Nyingeeno omenyerei?" )
( suba_1294 "Oemai?" )
( suba_1295 "Ogiai?" )
( suba_1296 "Engira egia eriai?" )
( suba_1297 "Asi ano aetwa atie?" )
( suba_1298 "Omugizi guno no ogwa anu?" )
( suba_1299 "Ndi no omwana omulala" )
( suba_1300 "Ndi na awaana" )
( suba_1301 "Inze ndi Omusuba" )
( suba_1302 "Ee miire okuserera" )
( suba_1304 "Yaaya nkiari okuserera" )
( suba_1305 "Ee miire okusererwa" )
( suba_1306 "Omugizi guno no ogwa" )
( suba_1307 "Ekannisa/Eskuuli eno eetwa mbwe" )
( suba_1308 "Kino kigulwa amasendi ameka?" )
( suba_1309 "Mberi omanyire ?" )
( suba_1310 "Owuineko ?" )
( suba_1311 "Kino kigulwa esiling'i" )
( suba_1312 "Ee manyire" )
( suba_1313 "Ee muwuine" )
( suba_1314 "Yaaya nkiari okumuwona" )
( suba_1315 "Omusiri guno no ogwa anu?" )
( suba_1316 "Mpeeko amanzi nywe" )
( suba_1317 "Ntunzieko na amasendi" )
( suba_1318 "Muri awantu wameka?" )
( suba_1319 "Ndageko engira egia" )
( suba_1320 "Reero ne etariki imeka?" )
( suba_1322 "Turi awantu wawiri/wasatu" )
( suba_1323 "Omusiri guno no ogwa" )
( suba_1324 "Mpeeko okuria ndie" )
( suba_1325 "Okuema ano paka kutoola amasendi ameka?" )
( suba_1326 "Kiomo awantu waietana" )
( suba_1327 "Ono niki kiao ?" )
( suba_1328 "Ono ni kooza wange" )
( suba_1329 "Ono ni senge wange" )
( suba_1330 "Ono ni salaga/gaake wange" )
( suba_1332 "Ono no omuziala wange" )
( suba_1333 "Ono ni guukwa wange" )
( suba_1335 "Ono ni saifu/swange" )
( suba_1336 "Ono ni wamwifu" )
( suba_1338 "Ono no omukwe wange" )
( suba_1339 "Ono ni maaziala wange" )
( suba_1340 "Ono no omwala wange" )
( suba_1341 "Ono no omuzia wange" )
( suba_1342 "Ono no omwana wange" )
( suba_1343 "Ono no omwiwa wange" )
( suba_1344 "Ono no omusaaza wange" )
( suba_1345 "Ono no omwizukulu wange" )
( suba_1346 "Ono no omwiko wange" )
( suba_1347 "Ono no omuganda wange" )
( suba_1348 "Ono no owa emirimo wange" )
( suba_1349 "Ono no omukurumu wange" )
( suba_1350 "Ono no omwarukwa wange" )
( suba_1351 "Ono no omukwerme wange" )
( suba_1352 "On omukwe wange" )
( suba_1353 "Ono no omutang'ani wange" )
( suba_1354 "Ono no omugendesia wange" )
( suba_1355 "Ono ne ekichimbiriria wange" )
( suba_1356 "Ono ne ekichimbiriiria wange" )
( suba_1357 "Iwaale riwaluukre" )
( suba_1358 "Olugendo luwuere" )
( suba_1359 "Embwa efwire" )
( suba_1360 "Kimoko aitre embwa iifu entizi enene emwamu" )
( suba_1361 "Ogibwa gwifu gufwire" )
( suba_1362 "Mbwa eya Malowa elumre awaana" )
( suba_1363 "Embwa eno ne enyange" )
( suba_1364 "Ngekaluma awaana" )
( suba_1365 "Eindi niyo ewalumre" )
( suba_1366 "Omwala owange omuliire mwakanyu omulala oyo" )
( suba_1367 "Embwa eno egona" )
( suba_1368 "Embwa zino zigona" )
( suba_1369 "Owufugi osua emiandu no owulootu" )
( suba_1370 "Ekivundu ekia eriosi kimwamia enyumba" )
( suba_1371 "Engoko eyo ngekakizomanga no omunwa" )
( suba_1372 "Ng'anyakamutuukra" )
( suba_1373 "Isoma eria awaana wano rionwa no omuwaayo guno" )
( suba_1374 "Emiwaayo ne emirimo egia awaana awatagonziizie amasomo gaawu" )
( suba_1375 "Owulwire owukulu owua owugenge wumuabre omuwiri" )
( suba_1376 "Owuiwi owua eng'ombe wugawukaane no okuiwa enguwo" )
( suba_1378 "Omugoowa agiire olugendo oluliire." )
( suba_1379 "Keesia asiere owusie owueru owunyuke owua ewiduuma." )
( suba_1380 "Luwasi asawa Katonda awurre okusawa okwaye kuno." )
( suba_1381 "Nyalando alowere okuemba oluembo olwo." )
( suba_1382 "Makonya ari no owuwire owuwiiwi owua Lumala." )
( suba_1383 "Awari na amasendi wameyre owulamu owulootu." )
( suba_1384 "Okuluva kuno no owulwire owua emirimo." )
( suba_1385 "Omuntu ogonziizie ensekoseko aesa okuwa omusiru." )
( suba_1386 "Omugerezi no omugambigambi ino." )
( suba_1387 "Wanga na akagerezi akawula emirimo." )
( suba_1388 "Mabaala no olugenzigenzi ino, reka lufwe!" )
( suba_1389 "Omwami aambire omusuwe oria amasasra amulekula" )
( suba_1390 "Ekiammbu kiifu kiteekre kandi" )
( suba_1391 "Owusie owua asiere ngawulootu." )
( suba_1392 "Owurime owuaye wumerre owusuwi no" )
( suba_1393 "Enyumba enzeru eri olusala olwakanyu ne eyange" )
( suba_1394 "Omuntu omulootu ngafuga embwa entinzi eluma awantu awamaya" )
( suba_1395 "Enyumba enzeru eziri ensala enzakanyu ne eziange" )
( suba_1396 "Awantu awalootu ngawafuga embwa entinzi eziluma awantu amiandu" )
( suba_1397 "Awalamu woona warigalusiwua kalala" )
( suba_1398 "Awakulu wasugaane wagerere awatono" )
( suba_1399 "Omwana aiwoyire enguwo magarikira" )
( suba_1400 "Omuntu oria owuiwisi aria owuumbu" )
( suba_1401 "Rumuka wuangu oambe olugoye kalala wukalu" )
( suba_1402 "Owuumbu ng'ane ekintu ekilungi" )
( suba_1403 "Awantu watoola owuagani owuan ewiraato na magulu ki emiwaayo" )
( suba_1404 "Omuwuuka ono ari omunyoowunyouuwu" )
( suba_1405 "Omwayi aitre embuzi endala" )
( suba_1406 "Embwa eyo emanyre okuwunya okwa enyama" )
( suba_1407 "Omulusi owa ekialo ni igulu ni Katonda" )
( suba_1408 "Wambo no omugayi" )
( suba_1409 "Omutusi atusiizie owuato owulootu" )
( suba_1411 "Owurime wuno no owuange" )
( suba_1412 "Magolo asiimba ensimbo" )
( suba_1413 "Ekiniinro ekia ekiagi kivuniike" )
( suba_1414 "Kidera agiire okugula ekitazro ekiyia" )
( suba_1415 "Amiino ne ewilumro ngani ewimiro" )
( suba_1416 "Kagungu afwire ku okulambula" )
( suba_1417 "Kagungu afwire owulambu" )
( suba_1418 "Ogwiwi guno guiwre enguwo ziifu ziona" )
( suba_1419 "Akamuri aka ari nako nakafumia owueru geeza" )
( suba_1420 "Okuriisia omwana kuagala ong'inwae omwene" )
( suba_1421 "Kanga aere embwa okuria okwa turekiire Suju" )
( suba_1422 "Suju aere omufugi ogurre okuria igunia ilala erisigaale" )
( suba_1423 "Awasuba na awavusi awakila owuire no omuwasu" )
( suba_1424 "Awakerewe na wavuwi awataria ekintu kindu" )
( suba_1425 "Saifu yaetwanga Maginga Otonda omuzia owa mtindi owaema mukitemo ekia Eukinga." )
( suba_1445 "Omuala okugula engege" )
( suba_1446 "Omutoka guginge awantu awangi" )
( suba_1447 "Omwana agala okukuba omuiira" )
( suba_1448 "Awaana wagala wakukuba omupiira" )
( suba_1449 "Omugaka agona ku ekitanda" )
( suba_1450 "Awagaka wagona ku ekitanda" )
( suba_1451 "Ono no omukazi" )
( suba_1452 "Rino ni itoke" )
( suba_1453 "Gino ni omuti" )
( suba_1454 "Rino ni eria engoko" )
( suba_1455 "Oria no omuzia" )
( suba_1456 "Awona awaazia" )
( suba_1457 "Riri ani igi" )
( suba_1458 "Gari ana amagi" )
( suba_1461 "Omuntu omuganga okumira omuti" )
( suba_1474 "OMUZUNGU ASUWIIRWE ILOGOO." )
( suba_1476 "Otio amire gadowia, Kandi amuntu- omuntu ari be kola yaye." )
( suba_1477 "Oluweri yaza omuzungu kulutare." )
( suba_1478 "Awangao kale wawola otino omugeni aza nekawi kandi amiso gaye gawona alire." )
( suba_1479 "Musa ya gozia ama'ngana ga kotanda, Kandi yagozia Awasuba." )
( suba_1480 "Yagozia ukuria kuturia; yagozia uwita, agozia evua,agozia iranda, agozia isaaga, agozia itere." )
( suba_1481 "Aeniki Musa yawuzia mbe ilogo rifana tie." )
( suba_1482 "Awantu wasangala ku-ura Musa nauzia ing'ana ria ilogo." )
( suba_1483 "Musa ya lagua otino ilogo ni ekikeeno, Kandi otio no sugre uwuuzie.kwema aao musa yalagua agie asawe katonda amusereeke." )
( suba_1484 "Musa yalowa oku-wuurira amang'ana otio yagia kuagana na awakazi awalozi uwuure." )
( suba_1485 "Awakazi wano wamusuwa ilogo irie ikikeeno." )
( suba_1486 "Musa na awiiko waye wagia kuloga uwuurie." )
( suba_1487 "Musa yawuzia nbwe ilogo niki?" )
( suba_1488 "Omukazi uku lala yamulaga mbwe ilogo ni emiwayo egie owuure." )
( suba_1489 "Omukazi owa ukuwiri ya wola otino ilogo ni ekikeeno ekigenda- genda kei embwa uwuurie." )
( suba_1490 "Walaga Musa iwue no omwiiko Kandi tuza ukusuwa ilogo. Musa yasekaa nawola mbwe awogozii wange mukolee wuangu tugie tuloge." )
( suba_1491 "Awakazi wano wamulaga otino\"yaya Musa iwue okia kumanya okusomoka owuure, Kandi okia kugerezua okugaluka oluwago." )
( suba_1492 "Musa yawuzia wamugerezie." )
( suba_1493 "Otio nogonziizie ilogo rero uwuurie tuza kugia kuloga." )
( suba_1494 "Manya otiino tuza kugia ukurumuka ekikidi,kandi oza ugaganuka ekikeeno ekia ekianavu." )
( suba_1495 "Awakazi wano walaga Musa mbwe no nguunyre okugulu otaze owole,kutio orumuke kandi otaza okuwarira enyuma." )
( suba_1496 "Musa yawalaga mbwe purire gona ago- muwola." )
( suba_1497 "Awakazi awo walaga Musa mbwe aza kugenda- genda na amakono gaye ngamba asii nafuniike amiso kuemra ao musa yasuwa ilogo." )
( suba_1498 "Kuatuka owuure Musa na awakazi awawiri wano wafuma nawagia kuloga." )
( suba_1499 "Omulozi umulala ya enyuma, Musa awa angati,owundi awe embeeri." )
( suba_1500 "Wono wawanga ekikidi Kandi warumuka na amakono ngamba ilowa." )
( suba_1501 "Omuzungu yaninua ne ikikeeno ekia kianiavu Kandi amanya ilogo riona." )
( suba_1502 "Nyanga awaloziwano waira Musa okuloga ku- omugizi ogwa omugaaka." )
( suba_1503 "Musa na awiiko waye wangira Ku- omugizi na wari no omuuro ku- omunuaa, Embwe za saama naziri no utii, ziasomoka nazitieree ewiiruzi ewia awalozi." )
( suba_1504 "Omugaaka omwene omugizi yafumaa ize,na agigree ifuumo." )
( suba_1505 "Awalozi awe ekikazi kane wasomoka wareka musa nakia logaa." )
( suba_1506 "Musa yalagua na awiiko waye, mbwe ekikeeno nakiza ukuwonekana, kaneki Musa yasigala nakialoga." )
( suba_1507 "Omugaaka yagubaa olukwerii na wola mbwee\" awifuu nuzee mugawonee omuzungu aloga\"" )
( suba_1508 "Awantu waza awagi okuwoona omulozi omuzungu." )
( suba_1509 "Wasangala mbwe agie ekialo mangi." )
( suba_1510 "Omugaaka yatola amazi amaoolu ku- etamu afuuka ekieni kia Musa." )
( suba_1511 "Musa ya zuwuuka kandi afufuumuka." )
( suba_1512 "Yawanga nafuniike amiso na genda- genda kie embua. Omugaaka yamu- uzia otino,okalaki ano?" )
( suba_1513 "Yamwiria otino waloga." )
( suba_1514 "Omugaaka yamu-uziaa muri nanu, musa yamulaga ari na awiiko waye." )
( suba_1515 "Wandaga mbwee ginow ne emiwayo igigoziwe na Awasuba Kandi wawola mbwee izee be ikikeeno kianiavu naza ukuwonekana." )
( suba_1516 "Ampi ino mu embuwi eya Olusuba" )
( suba_1517 "Turi no okuganya mbwe Omwami Katonda aaza okuku-aa amaani no owusiza owua okuigerera amang'ana amayia amangi kandi amalootu agaaza okugera no omwoyo gwao guwa no owuolu no ogasoma lwona ooza okuwona ewiruuzia, okuwarra no okutegerezia amng'ana aga Omwami Katonda" )
( suba_1518 "Lwona rino ni iwaga ilootu ino eria oesa okusoma eminayo kiomo oguwoola aa Awasuba waema, Endagano Empia eya Olusuba, ekiiruuzia ekia Yesu, enyembo ezia Awasuba, engerera ezigauke-gauke, eminayo emilootu egia Awasuba alala ne ewintu windi wiona ewingi kandi ewilootu" )
( suba_1519 "Wano na awagaaka alala na awakungu awatunzia mu emirimo egia okunogerezia Endagano eya Olusuba." )
( suba_1520 "Wamwifu Nawire, Maraga ni ni wawarra ebuuki eya Emfumo." )
( suba_1521 "Nawire ni Maraga awandi ku awakozi awa Suba BTL Project." )
( suba_1522 "Olwa wano waaza, waatuukra ewiriango windi wiona ni wimiire okumenya Ivwang'ano." )
( suba_1523 "Wino wiawanga ewiriango ewifwana, Awisokolwa, Awasaamo, Awagimbe, Awakiimba na Awiramba. Awisokolwa woona waema Euganda kandi waaza kia awavuwi." )
( suba_1524 "Awasaamo iwo waema Esaamia kandi woona waawanga awavuwi awaagenda-genda mumialo ni wavuwa." )
( suba_1525 "Emvwa ziawanga okuria okukaate okwa Awasuba." )
